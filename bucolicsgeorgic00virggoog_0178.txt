AENEIDOS LIB. V.

Trinacriam, et spolia illa tuis pendentia tectis?

llle sub haec: N on laudis amor, nec gloria cessit

Pulsa metu; sed enim gelidus tardante senecta 395
Sanguis hebet, frigentque effetae in corpore vires.

Si mihi, quae quondam fuerat, quaque improbus iste
Exsultat fidens, si nunc foret illa juventas:

Haud equidem pretio inductus pulchroque juvenco

Venissem3 nec dona moror. ic deinde locutus

In medium geminos immani pondere caestus
Projecit, quibus acer Eryx in proelia suetus
Ferre manum, duroque intendere brachia tergo.
Obstupuere animi: tantorum ingentia septem
Terga bourn plumbo insuto ferroque rigebant.

Ante omnes stupet ipse Dares, longeque recusat;
Magnanimusque Anchisiades et pondus et ipsa

Huc illuc vinclorum immensa volumina versat.

Tum senior tales referebat pectore voces:

Quid, si quis caestus ipsius et Herculis arma
Vidisset, tristemque hoe ipso in litore pugnam?
Haeo germanus Eryx quondam tuus arma gerebat ; -
Sanguine cernis adhuc sparsoque infecta cerebro ;-
His magnum Alciden contra stetit ; bis ego suebis,
Dum melior vires sanguis dabat, aemula necdum
Temporibus geminis canebat sparsa senectus.

Sed, si nostra Dares haec Troius arma recusat,
quue pio sedet Aeneae, probat auctor Acestes:
Aequemus pugnas. Erycis tibi terga remitto ;
Solve metus ; et tu Trojanos exue caestus.

Haec fatus, duplicem ex humeris rejecit amictum ;
Et magnos membrorum artus, magna ossa lacertosque,
Exuit, atque ingens media consistit arena.

Tum satus Anchisa caestus pater extulit aequos,

Et paribus palmas amborum innexuit armis.

Constitit in digitos extemplo arrectus uterque,
Brachiaque ad superas interritus extulit auras.
Abduxere retro longe capita ardua ab ictu,
Immiscentque manus manibus, pugnamque lacessunt,
Ille pedum melior motu, fretusque juventa,

Hic membris et mole valens; sed tarda trementi
Genua labant, vastos quatit aeger anhelitus artus.

 

