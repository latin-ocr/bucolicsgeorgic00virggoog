220 P. vrusmu manoms

Qui Tetricae horrentes rupes montemque Severum
Casperiamque colunt, Forulosque, et flumen Himellae 3
Qui Thybrim Fabarimque bibunt, quos frigida misit ’ 715
Nursia, et Hortinae classes, populique Latini 3
Quosque secans infaustum interluit Allia nomen:
Quam multi Libyco volvuntur marmore fluctus,
Saevus ubi Orion hibernis conditur undis,
Vel quum sole novo densae torrentur aristae, 720
Aut Hermi campo aut Lyciae flaventibus arvis.
Scuta sonant, pulsuque pedum conterrita tellus.
Hinc Agamemnoniae, Trojani nominis hostie,
Curru jungit Halaesus equos, Turnoque feroces
Mille rapit populos, vertunt felicia Baccho 725
Massica qui rastris, et quos de collibus altis
Aurunci misere patres, Sidicinaque juxta
Aequora, quique Cales linquunt, amnisque vadosi
Accola Vulturni, pariterque Saticulus asper
Oscorumque manus. Teretes sunt aclydes illis 700
Tela ; sed haec lento mos est aptare flagello.
Laevas caetra tegit ; falcati comminus enses.
Nec tu carminibus nostris indictus abibis,
Oebale, quem generasse Telon Sebethide nympha
Fertur, Teleboum Capreas quum regna teneret, 705
000100οὶοη patriis sed non et filius arvis
Contentus, late jam tum dicione premebat
Sarrastes populos, et quae rigat aequora Sarnus,
Quique Rufras Batulumque tenent atque arva Celerinae,
Ft quos maliferae despectant moenia Abellae: 740
Teutonico ritu soliti torquere cateias ;
Tegmina quis capitum raptus de subere cortex,
Aeratacque micant peltae, micat aereus ensis.
Ft te montosae misere in proelia Nersae,
Ufens, insignem fama et felicibus armis:
Horrida praecipue cui gens assuetaque multo
Venatu nemorum, duris Aequicula glebis.
Armati terram exercent, semperque recentes
Convectare juvat praedas, et vivere rapto.
Quin et Marruvia venit de gente sacerdos,
Fronde super galeam et felici comtus oliva,

. Archippi regis missu, fortissimus Umbro:

 

