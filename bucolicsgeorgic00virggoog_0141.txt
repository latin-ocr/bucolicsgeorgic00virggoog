130 P. vinoun nunonis

Obscoenamque famem -quae prima pericula vito l
Quidve sequens tantos possim superare labores?
Hic Helenus, caesis primum de more juvencis,
Exorat paoem divum, vittasque resolvit
Sacrati capitis, meque ad tua limina, Phoebe,
lpse manu multo suspensum numine ducit ;
Atque haec deinde canit divino ex ore sacerdos:
Nate dea - nam te majoribus ire per altum
Auspiciis manifesta fides: sic fata deum rex
Sortitur, volvitque vices ; is vertitur ordo, -
Pauca tibi e multis, quo tutior hospita lustres
Aequora, et Ausonio possis considere portu,
Expediam dictis 3 prohibent nam caetera Parcae
Scire Helenum farique vetat Saturnia J uno.
Principio Italiam, quam tu jam rere propinquam
Vicinosque, ignare, paras invadere portus,
Longa procul longis via dividit invia terris.
Ante et Trinacria lentandus remus in unda, ·
Et salis Ausonii lustrandum navibus aequor,
infernique lacus, Aeaeaeque insula Circae,
Quam tuta possis urbem componere terra.
Signa tibi dicam: tu condita mente teneto.
Quum tibi sollicito secreti ad fluminis undam
Litoreis ingens inventa sub ilicibus sus,
Triginta capitum fetus enixa, jacebit,
Alba, solo recubans, albi circum ubera nati:
Is locus urbis erit; requies ea certa laborum.
Neo tu mensarum morsus horresce futuros:
Fata viam invenient, aderitque vocatus Apollo.
Has autem terras, Italique hanc litoris oram,
Proxima quae nostri perfunditur aequoris aestu,
Effuge : cuncta malis habitantur moenia Graiis.
Hic et Narycii posuerunt moenia Locri,
Et Sallentinos obsedit mili e campos
Lyctius Idomeneus ; hic illa ducis Mehboei
Parva Philoctetae subnixa Peteha muro.
Quin, ubi transmissae steterint trans aequora classes,
Et positis aris jam vota in litore solves ;
Purpureo velare comas adopertus amictu,
N e qua inter sanctos ignes inhonore deorum

 

