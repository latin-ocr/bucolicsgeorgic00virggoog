316 r. vmormr uanorus

Ο cohibete iras! ictum jam foedus et omnes
· Compositae leges: mihi jus concurrere soli 3
Me sinite, atque auferte metus. Ego foedera faxo
Firma manu :. Turnum debent haec jam mihi sacra.
Has inter voces, media inter talia verba,
Ecce, viro stridens alis allapsa sagitta est,
Incertum, qua pulsa manu, quo turbine adacta,
Quis tantam Rutulis laudem, casusne deusne,
Attulerit: pressa est insignis gloria facti,
Nec sese Aeneae jactavit vulnere quisquam.
Turnus, ut Aenean cedentem ex agmine vidit
Turbatosque duces, subita spe fervidus ardet:
Poscit equos atque arma simul, saltuque superbus ·
Emicat in currum et manibus molitur habenas.
Multa virum volitans dat fortia corpora leto 3
Semineces volvit multos, aut agmina curru
Proterit, aut raptas fugientibus ingerit hastas.
Qualis apud gelidi quum flumina concitus Hebri ·
Sanguineus Mavors clypeo intonat, atque timentes
Bella movens immittit equos ; illi aequore aperto
Ante Notos Zephyrumque volant 3 gemit ultima pulsu
Thraca pedum ; circumque atrae Formidinis ora , ”
Iraeque Insidiaeque, dei comitatus, agunt .
Talis equos alacer media inter proelia Turnus
Fumantes sudore quatit, miserabile eaesis
Hostibus insultans ; spargit rapida ungula rores
Sanguineos, mixtaque cruor calcatur arena. 340
Jamque neci Sthenelumque dedit, Thamyrimque, Pholumque,
, Hunc congressus et hunc, illum eminus ; eminus ambo
Imbrasidas, Glaucum atque Laden, quos Imbrasus ipse
Nutrierat Lycia, paribusque ornaverat armis,
Vel conferre manum, vel equo praevertere ventos. 345
Parte alia media Eumedes in proelia fertur,
Antiqui proles bello praeclara Dolonis,
Nomine avum referens, animo manibusque parentem,
Qui quondam, castra ut Danaum speculator adiret,
Ausus Pelidae pretium sibi poscere currus ; 350
Illum Tydides alio pro talibus ausis
Affecit pretio, neque equis adspirat Achillis.
Hunc procul ut campo Turnus prospexit aperto,

 

