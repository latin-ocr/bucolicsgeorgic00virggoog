182 P. vrao1n11 11111111

Invalidus, vires ultra sortemque senectae.

Quin, ut te supplex peterem et tua limina adirem, 115
Idem orans mandata dabat. Gnatique patrisque,

Alma, precor, misererc3 potes namque omnia, nec te
Nequidquam lucis Hecate praefecit Avernis;

si potuit Manes arcessere conjugis Orpheus,

Threicia fretus cithara fidibusque canoris :

Si fratrem Pollux alterna morte redemit,

Itque reditque viam toties. Quid Thesea magnum,

Quid memorem Alciden? Et mi genus ab J ove summo.
Talibus orabat dictis, arasque tenebat,

Quum sic orsa locui vates: Sate sanguine divum, 125
Tros Anchisiade, facilis descensus Averno:

Noctes atque dies patet atri janua Ditis ;

Sed revocare gradum superasque evadere ad auras,

Hoc opus, hic labor est. Pauci, quos aequus amavit
Jupiter, aut ardens evexit ad aethera virtus, 130
ι Dis geniti potuere. Tenent media omnia silvae,

Cocytosque sinu labens circumvenit atro.

Quod si tantus amor menti, si tanta cupido est

Bis Stygios innare lacus, bis nigra videre

Tartara, et insano juvat indulgere labori: 135
Accipe, quae, peragenda prius. Latet arbore opaca

Aureus et foliis et lento vimine ramus,

Junoni infernae dictus sacer: huno tegit omnis

Lucus, et obscuris claudunt convallibus umbrae.

Sed non ante datur telluris operta subire, 140
Auricomos quam qui decerpserit arbore fetus.

Hoc sibi pulchra suum ferri Proserpina munus

Instituit. Primo avulso non deficit alter

Aureus, et simili frondescit virga metallo.

Ergo alte vestiga oeulis, etrite repertum 141
Carpe manu: namque ipse volens facilisque sequetur,

si te fata vocant 3 aliter non viribus ullis

Vincere, nec duro poteris convellere ferre.

Praeterea jacet exanimum tibi corpus amici-

Heu nescis-totamque incestat funere classem, 150
Dum consulta petis nostroque in limine pendes.

· Sedibus hunc reserante suis, et conde sepulcro.

Duc nigras pecudes : ea prima piacula sunto.

 

