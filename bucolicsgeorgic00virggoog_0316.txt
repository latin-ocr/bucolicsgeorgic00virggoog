sauumos mn. 111. 305

Audiit et voti Phoebus succedere partem

Mente dedit, partem volueres dispersit in auras: 795
Sterneret ut subita turbatam morte Camillam,
Adnuit oranti 余 reducem ut patria alta videret,

N on dedit, inque Notos vocem vertere procellae.
Ergo, ut missa manu sonitum dedit hasta per auras,
Convertere animos acres oculosque tulere

Cuncti ad reginam Volsci. Nihil ipsa nec aurae
N ec sonitus mernor, aut venientis ab aethere teli,
Hasta sub exsertam donec perlata papillam
Haesit, virgineumque alte bibit acta cruorem.
Concurrunt trepidae comites, dominamque ruentem
Suscipiunt. Fugit ante omnes exterritus Arruns
Laetitia mixtoque metu, nec jam amplius hastae
Credere, nec telis occurrere virginis audet.

Ac velut ille, prius quam tela inimica sequantur,
Continuo in montes sese avius abdidit altos

Occiso pastore lupus magnove juvenco,

Conscius audacis facti, caudamque remulcens
Subjecit pavitantem utero, silvasque petivit:

Haud secus ex oculis se turbidus abstulit Arruns,
Contentusque fuga mediis se immiscuit armis.

Illa manu moriens telum trahit3 ossa sed inter
Ferreus ad costas alto stat vulnere mucro

Labitur exsanguis, labuntur frigida leto

Lumina, purpureus quondam color ora reliquit.
Tum sic exspirans Accam, ex aequalibus unam,
Alloquitur, fida ante alias quae sola Camillae,
Quicum partiri curas, atque haec ita fatur:
Hactenus, Acca soror, potui余 nunc vulnus acerbum
Conficit, et tenebris nigrescunt omnia circum.
Effuge et haec Turno mandata novissima perfer:
Succedat pugnae Trojanosque arceat urbe.
Jamque vale. Simul his dictis linquebat habenas,
Ad terram non sponte fluens. Tum frigida toto
Paullatim exsolvit sc corpore, lentaque colla

Et captum leto posuit caput, arma relinquens余

Vitaque cum gemitu fugit indignata sub umbras.
Tum vero immensus surgens ferit aurea clamor
Sidera 余 dejecta crudppppt pugna Camilla 3

 

