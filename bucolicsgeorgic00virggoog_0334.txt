' marinos ura. ΧΠ.

Quae totam luctu concussit funditus urbem.
Regina ut tectis venientem prospicit hostem, '
Incessi muros, ignes ad tecta volare,
Nusquam acies contra Rutulas, nulla agmina Turni 3
Infelix pugnae juvenem in certamine credit
Exstinctum, et, subito mentem turbata dolore,
Se caussam clamat crimenque caputque malorum,
Multaque per maestum demens effata furorem,
Purpureos moritura manu discindit amictus,
Et nodum informis leti trabe nectit ab alta.
Quam cladem miserae postquam accepere Latinae,
Filia prima manu flavos Lavinia crines
Et roseas laniata genas, tum cetera circum
Turba, furit3 resonant late plangoribus aedes.
Hinc totam infelix vulgatur fama per urbem.
Demittunt mentes ; it scissa veste Latinus,
Oonjugis attonitus fatis urbisque ruina,
Canitiem immundo pertusam pulvere turpans,
Multaque se incusat, qui non acceperit ante
Dardanium Aenean, generumque adsciverit ultro.
Interea extremo bellator in aequore Turnus
Palantes sequitur paucos, jam segnior, atque
J am minus atque minus successu laetus equorum.
Attulit hunc illi caecis terroribus aura
Oommixtum clamorem, arrectasque impulit aures
Confusae sonus urbis et illaetabile murmur.
Hei mihi l quid tanto turbantur moenia luctu,
Quisve ruit tantus divorsa clamor ab urbe?
Sic ait, adductisque amens subsistit habenis.
Atque huic, infaciem soror ut convers'a Metisci
Aurigae currumque et equos et lora regebat,
Talibus occurrit dictis: Hac, Turne, sequamur
Trojugenas, qua prima viam victoria pandit:
Sunt alii, qui tecta manu defendere possint.
Ingruit Aeneas Italis et proelia miscet,
Et nos saeva manu mittamus funera Teucris.
Nec numero inferior, pugnae neque honorerecedes.
Turnus adhaec:
0 soror, et dudum agnovi, quum prima per artem
Foedera turbasti teque haec in bella dedisti,

 

