el r. vmernu unacurs

Talis erat Dido, talem se laeta ferebat

Per medios, instans operi regnisque futuris.
Tum foribus divae, media testudine templi,
Septa armis, solioque alte subnixa, resedit.

· J ura dabat legesque viris, operumque laborem
Partibus aequabat justis, aut sorte trahebat:
Quum subito Aeneas concursu accedere magno
Anthea Sergestumque videt fortemque Cloanthum,
Teucrorumque alios, ater quos aequore turbo
Dispulerat, penitusque alias avexerat oras.
Obstupuit simul ipse, simul percussus Achates
Laetitiaque metuque3 avidi conjungere dextras
Ardebant: sed res animos incognita turbat.
Dissimulant3 et nube cava speculantur amicti,
Quae fortuna viris, classem quo litore linquant,
Quid veniant cuncti: nam lecti navibus ibant

AB> Orantes veniam, et templum clamore petebant.
Postquam introgressi, et coram data copia sandi3
Maximus Ilioneus placido sic pectore coepit:
Ο regina, novam cui condere Jupiter urbem,
«Iustitiaque dedit gentes frenare superbas,
Troes te miseri, ventis maria omnia vecti,
Oramus: prohibe infandos a navibus ignes3
Parce pio generi, et propius res adspice nostras.
Non nos aut ferro Libycos populare Penates
Venimus, aut raptas ad litora vertere praedas:
Non ea vis animo, nec tanta superbia victis.
Est locus, Hesperiam Graii cognomine dicunt,
Terra antiqua, potens armis atque ubere glebae ;
Oenotri· coluere viri ; nunc fama, minores
Italiam dixisse ducis de nomine gentem.
Hic cursus fuit:
Quum subito assurgens fluctu nimbosus Orion
In vada caeca tulit, penitusque procacibus Austris
Perque undas, superante salo, perque invia saxa
Dispulit3 huc pauci vestris adnavimus oris.
Quod genus hoc hominum? quaeve hunc tam barbara morem
Permittit patria ¹? hospitio prohibemur arenae! 540
Bella cient, primaque vetant consistere terra. ’
si genus humanum et mortalia temnitis arma,

 

