250 r. vreermr ursonis

Vina refert moriens3 hio furto fervidus instat.
Jamque ad Messapi socios tendebat3 ibi ignem
Deficere extremum et religatos rite videbat
Carpere gramen equos: breviter quum talia Nisus —·
Sensit enim nimia caede atque cupidine ferri -
Absistemus, ait; nam lux inimica propinquat.
Poenarum exhaustum satis est, via facta per hostes.
Multa virum solido argento perfecta relinquunt
Armaque, craterasque simul, pulchrosque tapetas.
Euryalus phaleras Rhamnetis et aurea bullis
(lingula, Tiburti Remulo ditissimus olim
Quae mittit dona, hospitio quum jungeret absens,
Caedicus ; ille suo moriens dat habere nepoti3
Post mortem bello Rutuli pugnaque potiti.
Haec rapit atque humeris nequidquam fortibus aptat ;
Turn galeam Messapi habilem cristisque decoram
Induit. Excedunt castris, et tuta capessunt.
Interea praemissi equites ex urbe Latina,
Cetera dum legio campis instructa moratur,
Ibant et Turno regi responsa ferebant,
Tercentum, scutati omnes, Volscente magistro 3
Jamque propinquabant castris, muroque subibant,
Quum procul hos laevo flectentes limite cernunt,
Et galea Euryalum sublustri noctis in umbra
Prodidit immemorem radiisque adversa refulsit.

Haud temere est visum: conclamat ab agmine Volscens: *5

State, viri l Quae caussa viae? quive estis in armis ‘l
Quove tenetis iter? Nihil illi tendere contra3 ’
Sed celerare fugam in silvas et fidere nocti.
Objiciunt equites sese ad divortia ncta

Hinc atque hinc, omnemque abitum custode coronant.
Silva fuit, late dumis atque ilice nigra

Horrida, quam densi complerant undique sentes3
Rara per occultos lucebat semita calles.

Euryalum tenebrae ramorum onerosaque praeda
Impediunt, fallitque timor regione viarum.

Nisus abit3 jamque imprudens evaserat hostes

Atque locos, qui post Albae de nomine dicti
Albani, tum rex stabula alta Latinus habebat:
Ut stetit et frustra absentem respexit amicum ;

 

