90 P. vuaenm naaorus

Huic conjux Sychaeus erat, ditissimus agri

Phoenicum, et magno miserae dilectus amore3
Cui pater intactam dederat, primisque jugaret
Ominibus. Sed regna Tyri germanus habebat
Pygmalion, scelere ante ahos immanior omnes.
Quos inter medius venit furor. Ille Sychaeum

χ Impius ante aras atque auri caecus amore,
Clam ferro incautum superat, securus amorum
Germanae3 factumque diu celavit, et aegram,
Multa malus simulans, vana spe lusit amantem.
Ipsa sed in somnis inhumati venit imago
Coujugis; ora modis attollens pallida miris,

' Crudeles aras trajectaque pectora ferro
N udavit, caecumque domus scelus omne retexit.
Tum celerare fugam patriaque excedere suadet,
Auxiliumque viae veteres tellure recludit
Thesauros, ignotum argenti pondus et auri.
His commota fugam Dido sociosque parabat.
Conveniunt, quibus aut odium crudele tyranni,
Aut metus acer erat ; naves, quae forte paratae
Corripiunt, onerantque auro. Portantur avari
Pygmalionis opes pelago ; dux femina facti.
Devenere locos, ubi nunc ingentia cernis
Moenia surgentemque novae Carthaginis arcem,
Mercatique solum, facti denomino Byrsam,
Taurino quantum possent'oircumdare tergo.
Sed vos qui tandem, quibus aut venistis ab oris,
Quove tenetis iter? Quaerenti talibus ille
Suspirans, imoque trahens a pectore vocem:

O dea, si prima repetens ab origine pergam, '-
Et vacet annales nostrorum audire laborum: ’
Ante diem clauso componet Vesper Olympo.
Nos Troja antiqua, si vestras forte per aures
Trojae nomen iit, diversa per aequora vectos
Forte sua Libycis tempestas appulit oris·

Sum pius Aeneas, raptos qui ex hoste Penates
Classe veho mecum, ferna super aethera notus.
Italiam quaero patriam et genus ab J ove summo.
³ Bis denis Phrygium conscendi navibus aequor,
Matre dea monstrante viam, data fata secutis.

 

