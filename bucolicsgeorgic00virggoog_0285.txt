274 r. vracrun unacurs

At Pallas magnis emittit viribus hastam,
Vaginaque cava fulgentem deripit ensem.

Illa volans, humeri surgunt qua tegmina summa,
Incidit, atque, viam clypei molita per oras,
Pandam etiam magno strinxit de corpere Turni.
Hic Turnus ferro praefixum robur acuto

In Pallanta diu librans jacit, atque ita fatur:
Adspice, num mage sit nostrum penetrabile telum.
Dixerat ; at clypeum, tot ferri terga, tot aeris,
Quum pellis toties obeat circumdata tauri,
Vibranti medium cuspis transverberat ictu,
Loricaeque moras et pectus perforat ingens.

Hle rapit calidum fmstra de vulnere telum:

Una eademque via sanguis animusque sequuntur.
Corruit invulnus; sonitum super arma dedere ;
Et terram hostilem moriens petitore cruento.
Quem Turnus super adsistens,

Arcades, haec, inquit, memores mea dicta referte
Evandro: Qualem meruit, Pallanta remitto.

Quisquis honos tumuli, quidquid solamen humandi est, ·

Largior. Haud illi stabunt Aeneia parvo

Hospitia. at laevo pressit pede, talia fatus,

Exanimem, rapiens immania pondera baltei,

Impressumque nefas: una sub nocte jugali

Caesa manus juvenum foede, thalamique cruenti3

Quae Clonus Eurytides multo caelaverat auro.

Quo nunc Turnus ovat spolio gaudetque potitus.

Nescia mens hominum fati sortisque futurae,

Et servare modurn, rebus sublata secundis!

Turno tempus erit, magno quum optaverit emtum

Intactum Pallanta, et quum spolia ista diemque

Oderit. At socii multo gemitu lacrymisque

Impositum scuto referunt Pallanta frequentes.

Ο dolor atque decus magnum rediture parenti!

Haec te prima dies bello dedit, haec eadem aufert,

Quum tamen ingentes Rutulorum linquis acervosll
Nec jam fama mali tanti, sed certior auctor

Advolat Aeneae, tenui discrimine leti

Esse suos: tempus, versis succurrere Teucris. ·

Proxima quaeque metit gladio, latumque per agmen

 

