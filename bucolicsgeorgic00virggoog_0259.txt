248 P. vinorum annonis

Aureus: ipsum-illum, clypeum cristasque rubentes
Excipiam sorti, jam nunc tua praemia, Nise.
Praeterea bis sex genitor lectissima matrum
Corpora captivosque dabit, suaque omnibus arma;
Insuper his, campi quod rex habet ipse Latinus.
Te vero, mea quem spatiis propioribus aetas
Insequitur, venerande puer, jam pectore toto
Accipio et comitem casus complector in omnes.
Nulla meis sine te quaeretur gloria rebus ;

Seu pacem seu bella geram, tibi maxima rerum
Verborumque fides Contra quem talia fatur
Euryalus: Me nulla dies tam fortibus ausis
Dissimilem arguerit: tantum fortuna secunda
Haud adversa cadat. · Sed te superomnia dona
Unum oro: genetrix Priami de gente vetusta

Est mihi, quam miseram tenuit non Ilia tellus
Mecum excedentem, non moenia regis Acestae:
Hanc ego nunc ,ignaram hujus quodcumque pericli est
Inque salutatam linquo ; Nox et tua testis
Dextera, quod nequeam lacrymas perferre parentis3
At tu, oro, solare inopem, et succurre relictae.
Hanc sine me spem ferre tui: audentior ibo

In casus omncs Percussa mente dedere
Dardanidae lacrymaS, ente omnes pulcher Iulus,
Atque animum patriae strinxit pictatis imago.

Tum sic effatur:

Sponde digna tuis ingentibus omnia coeptis:
Namque crit ista mihi genetrix, nomenque Creusae
Solum defuerit, nec partum gratia taleni

Parva manet. Casus factum quicumque sequentur:
Per caput hoc juro, per quod pater ante solebat :
Quae tibi polliceor reduci rebusque secundis,

Haec eadem matrique tuae generique manebunt.
Sic ait illacrymans ; humero simul exuit ensem
Auratum, mira quem fecerat arte Lycaon

Cnosius atque habilem vagina aptarat eburna.

Dat Niso Mnestheus pellem horrentisque leonis
Exuvias ; galeam fidus permutat Aletes.

Protenus armati incedunt; quos omnis euntes

Primorum manus acl portae, juvenumque senumque,

 

