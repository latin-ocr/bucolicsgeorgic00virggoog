AENEIDOS LIB. V.

Hoc Helymus facit, hoc aevi maturus Acestes,

Hoc puer Ascanius, sequitur quos cetera pubes.

Ille e concilio multis cum milhbus ibat 75

Ad tumulum, magna medius comitante caterva.

Hic duo rite mero libans carchesia Baccho

Fundit humi, duo lacte novo, duo sanguine sacro ;

Purpureusque jacit flores, ac talia fatur:

Salve, sancte parens, iterum; salvete, recepti eo

Nequidquam eineres, animaeque umbraeque paternae.

Non licuit fines Italos fataliaque arva,

N ec tecum Ausonium, quicumque est, quaerere Thybrim.

Dixerat haec, adytis quum lubricus anguis ab imis

Septem ingens gyros, septena volumina, traxit,

Amplexus placide tumulum, lapsusque per aras ;

Caeruleae cui terga notae, maculosus et auro

Squamam incendebat fulgor, ceu nubibus arcus

Mille jacit varios adverso sole colores.

Obstupuit visu Aeneas. Ille agmine longo

Tandem inter pateras et levia pocula serpens

Libavitque dapes, rursusque innoxius imo

Successit tumulo, et depasta altaria liquit.

Hoc magis inceptos genitori instaurat honores,

Incertus, Geniumne loci, famulurrme parentis

Esse putet3 caedit binas de more bidentes,

Totque sues, totidem nigrantes terga juvencos.

Vinaque fundebat pateris, animamque vocabat

Anchisae magni, Manesque Acheronte remissos

Nec non et socii, quae cuique est copia, laeti

Dona ferrmt, onerant aras, mactantque juveneos;

Ordine ahena locant alii, fusique per herbam

Subjiciunt veribus prunas, et viscera torrent.
Exspectata dies aderat, nonamque serena

Auroram Phaethontis equi jam luce vehebant ;

Famaque finitimos et clari nomen Acestae

Excierat: laeto complerant htora coetu,

Visuri Aeneadas, pars et certare parati.

Munera principio ante oculos circoque locantur

In medio, sacri tripodes, viridesque coronae,

Et palmae, pretium victoribus, armaque, et ostro

Perfossa vestes, argenti aurique talentum 3

 

