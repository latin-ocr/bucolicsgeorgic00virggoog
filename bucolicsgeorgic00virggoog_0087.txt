76 , r. vrnorurr unnorus

- Et mater, Cape Maeonii carchesia Bacchi:
Oceano libemus, ait. Simul ipsa precatur
Oceanumque patrem rerum, Nymphasque sorores,
- Centum quae silves, centum qua'e flumina servant.
Ter liquido ardentem perfudit nectare Vestam:
Ter flamma ad summum tecti subjecta reluxit.
Omine quo firmans animum, sic incipit ipsa:

Est in Oarpathio Neptuni gurgite vates,
Caeruleus Proteus, magnum qui piscibus aequor
Et juncto bipedum curru metitur equorum.
Hic nunc Emathiae portus patriamque revisit
Pallenen. Hunc et Nymphae veneramur, etipse
Grandaevus Nereus ; novit namque onmia vates,
Quae sunt, quae fuerunt, quae mox ventura trahuntur.
Quippe ita Neptuno visum est: immania cujus
Armenta et turpes pascit sub gurgite phocas.
Hic tibi, nate, prius vinclis capiendus, ut omnem
Expediet morbi caussam, eventusque secundet.
Nam sine vi non ulla dabit praecepta, neque illum
Orando flectes: vim duram et vincula capto
Tende 3 doli circum haec demum frangentur inanes.
Ipsa ego te, medios cum sol accenderit aestus,
Oum sitiunt herbae, et pecori jam gratior umbra est, ·
In secreta senis ducam, quo fessus ab undis
Se recipit ; facile ut somno aggrediare jacentem.
Verum ubi correptum manibus vinclisque tenebis,
Tum variae eludent species atque ora ferarum.
Fiet enim subito sus horridus, atraque tigris,
squamosusque draco, et fulva cervice leaena 3
Aut acrem flammae sonitum dabit, atque ita vinclis
Excidet, autin aquas tenues dilapsus abibit.
Sed, quanto ille magis formas se vertet in omnes, .
Tanto, nate, magis contende tenacia vincla:
Donec talis erit mutato corpore, qualem
Videris, incepto tegeret cum lumina somno.

Haec ait, et liquidum ambrosiae diffimdit odorem,
Ouo totum nati corpus perduxit 3 atilli
Dulcis compositis spiravit crinibus aura,
Atque habilis membris venit vigor. Est specus ingens
Exesi latere in montis, quo plurima vento

 

