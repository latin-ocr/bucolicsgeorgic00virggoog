nnunmos nin. xr. 297

Subvectant. Bello dat signum rauca cruentum

Buccina. ‚Tum muros varia cinxere corona ⁴75

Matronae puerique : vocat labor ultimus omnes.

N ec non ad templum summasque ad Palladis arces

Subvehitur magna matrum regina caterva,

Dona ferens, juxtaque comes Lavinia virgo,

Caussa mali tanti, oculos dejecta decoros.

Succedunt matres, et templum ture vaporant,

Et maestas alto fundunt de limine voces:

Armipotens, praeses belli, Tritonia virgo,

Frange manu telum Phrygii praedonis, et ipsum

Pronum sterne solo, portisque effunde sub altis.
Cingitur ipse furens certatim in proelia Turnus.

Jamque adeo Rutulum thoraca indutus alienis

Horrebat squamis, surasque incluserat auro, .

Tempora nudus adhuc, laterique accinxerat ensem,

Fulgebatque alta decurrens aureus arce,

Exsultatque animis et spe jam praecipit hostem:

Qualis ubi abruptis fugit praesepia vinclis

Tandem liber equus, campoque potitus aperto

Aut illc inpastus armentaque tendit equarum,

Aut assuetus aquae perfundi flumine noto,

Emicat, arrectisque fremit cervicibus alte

Luxurians, luduntque jubae per colla, per armos.

Obvia cui, Volscorum acie comitante, Camilla

Occurrit, portisque ab equo regina sub ipsis

Desiluit, quam tota cohors imitata relictis

Ad terram defluxit equis; tum talia fatur:

Turne, sui merito si qua est fiducia forti,

Audeo et Aeneadum promitto occurrere turmae,

Solaque Tyrrhenos equites ire obvia contra.

Me sine prima manu tentare pericula belli ;

Tu pedes ad muros subsiste et moenia serva.

Turnus ad haec, oculos horrenda in virgine fixm:

Ο decus Italiae, virgo, quus dicere grates

Quasve referre parem? Sed nunc, est omnia quando

Iste animus supra, mecum partire laborem. 510

Aeneas, ut sarna fidem missique reportant

Exploratores, equitum levia improbus arma

Praemisit, quaterent campos; ipse ardua montis

 

