284 r. vrnerurr usaours

Sic pater ille deum faciat, sic altus Apollo!
Incipias conferre manum.
Tantum effatvm, et infesta subit obvius hasta.
Ille autem: Quid me, erepto, saevissime, nato
Terres? Haec via sola fuit, qua perdere posses.
Nec mortem horremus, neo divum parcimus ulli.
Desine: jam venio moriturus, et haec tibi porto
Dona prius. Dixit, telumque intorsit in hostem3
inde aliud super atque aliud figitque, volatque
Ingenti gyro ; sed sustinet aureus umbo.
Ter circum adstantem laevos equitavit in orbes,
Tela manu jaciens ; ter seeum Troius heros
Immunem aerato circumfert tegmine silvam.
Inde ubi tot traxisse moras, tot spicula taedet
Vellere, et urgeretur pugna congressus iniqua,
Multa movens animo, jam tandem erumpit, et inter
Bellatoris equi cava tempora conjicit hastam.
Tollit se arrectum quadrupes et calcibus auras
Verberat, effusumque equitem super ipse secutus
(implicat, ejectoque incumbit cernuus armo.

Clamore incendunt coelum Troesque Latinique.
Advolat Aeneas, vaginaque eripit ensem,
Et super haec. Ubi nunc Mezentius acer et illa

. Effera vis animi? Contra Tyrrhenus, ut auras
Suspiciens hausit coelum mentemque recepit:
Hostis amare, quid increpitas mortemque minaris?
Nullum in caede nefas, neo sic ad proelia veni,
Neo tecum meus haec pepigit mihi foedera Lausus.
Unum hoc, per si qua est victis venia hostibus, oro,
Corpus humo patiare tegi. Scio acerba meorum
Circumstare odia: hunc, oro, defende furorem,
Et me consortem nati concede sepulcro.
Haeo loquitur, juguloque haud inscius accipit ensem,
Undantique animam diffimdit in arma cruore.

 

