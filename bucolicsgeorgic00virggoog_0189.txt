178 ⁸ r. vinorum annosis

Princeps ante omnes densum Palinurus agebat
Agmen: ad huno alii cursum contendere jussi.
Jamque fere mediam coeli nox humida metam
Contigerat ; placida laxabant membra quiete
Sub remis fusi per dura sedilia nautae :

Quum levis aetheriis delapsus Somnus ab astris
Ae'ra dimovit tenebrosum et dispulit umbras,

Te, Palinure, petens, tibi somnia tristia portans
Iasonti; puppique deus consedit in alta,
Phorbanti similia, funditque has ore loquelas:
Iaside Palinure, ferum ipsa aequora classem,
Aequatae spirant aurae, datur hora quieti :

Pone caput, fessosque oculos furare labori ;

Ipse ego paullisper pro te tua munera inibe.

Cui vix attollens Palinurus lumina fatur:

Mene salis placidi vultum fluctusque quietos
Ignorare jubes? mene huio confidere monstro?
Aenean credam quid enim fallacibus auris,

Et coeli toties deceptus fraude sereni?

Talia dicta dabat, clavumque affixus et haerens
Nusquam amittebat, oculosque sub astra tenebat.
Ecce deus ramum Lethaeo rore madentem,
Vique soporatum Stygia, super utraque quassat
Tempora ; cunctantique natantia lumina solvit.
Vix primos inopina quies laxaverat artus ;

Et superincumbens, oum puppis parte revulsa
Cumque gubernaclo, liquidas projecit in undas ·
Praecipitem, ac socios nequidquam saepe vocantem.

’ Ipse volans tenues se sustulit ales ad auras.

. Currit iter tutum non secius aequore classis,
Promissisque patris Neptuni interrita fertur.
Jamque adeo scopulos Sirenum advecta subibat ;
Difficiles quondam, multorumque ossibus albos ;
Tum rauca adsiduo longe sale saxa sonabant:
Quum pater amisso fluitantem errare magistro
Sensit, etipse ratem nocturnis rexit in undis,
Multa gemens, casuque ammum concussus amici.
Ο nimium coelo et pelago confise sereno,

Nudus in ignota, Palinure, jacebis arena!

 

