126 P. vraeruu minorue

Vela cadunt3 remis insurgimus: haud mora, nautae
Adnixi torquent spumas, et caerula verrunt.

Servatum ex undis Strophadum me litora primum
Accipiunt: Strophades Graio stant nomine dictae
Insulae Ionio in magno, quas dira Celaeno,
Harpyiaeque colunt aliae, Phineia postquam
Clausa domus, mensasque metu liquere priores.
Tristius haud illis monstrum, nec saevior ulla
Pestis et ira deum Stygiis sese extulit undis.
Virginei volucrum ultus, foedissima ventris
groluvies, uncaeque manus, et pallida semper

ra fame.

Huc ubi delati portus intravimus: ecce ,
Laeta boum passim campis armenta videmus,
caprigenumque pecus, nullo custode, per herbas.
Irruimus ferro, et divos ipsumque vocamus
In partem praedamque J ovem. Tum litore curvo ·
Exstruimusque toros, dapibusque epulamur opimis.
At subitae horrifico lapsu de montibus adsunt
Harpyiae, et magnis quatiunt clangoribus alas,
Diripiuntque dapes, contactuque omnia foedant
Immundo ; tum vox tetrum dira inter odorem.
Rursum in secessu longo sub rupe cavata,

Arboribus clausi circum atque horrentibus umbris,
Instruimus mensas, arisque reponimus ignem:
Rursum ex diverso coeli caecisque latebris

Turba sonans praedam pedibus circumvolat uncis,
Polluit ore dapes. Sociis tunc, arma capessant,
Edico, et dira bellum oum gente gerendum.

Haud secus ac jussi faciunt, tectosque per herbam
Disponunt enses, et scuta latentia condunt.

Ergo, ubi delapsae sonitum per curva dedere
Litora, dat signum specula Misenus ab alta

Aere cavo. Iuvadunt socii, et nova proelia tentant,
Obscoenas pelagi ferro foedare volucres.

Sed neque vim plumis ullam, uec vulnera tergo
Accipiunt3 celerique fuga sub sidera lapsae
Semiesam praedam ct vestigia foeda relinquunt.
Una in praecelsa consedit rupe Celaeno,

infelix vates, rumpitque hanc pectore vocem:

 

