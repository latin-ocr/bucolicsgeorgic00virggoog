118 “ r. vrnoruu nunonis

Hic vero· victus genitor se tollit ad auras,

Affaturque deos, et sanctum sidus adorat. 700

J am jam nulla mora est3 sequor, et, qua ducitis, adsum. ·

Di patrii, servate domum, servate nepotem!

Vestrum hoc augurium, vestroque in numine Troja est.

Cedo equidem 3 nec, nate, tibi comes ire recuso.
Dixerat ille ; et jam per moenia clarior ignis

Auditur, propiusque aestus incendia volvunt.

Ergo age, care pater, cervici imponere nostrae 3

lpse subibo humeris, nec mc labor iste gravabit ;

Quo res cumque cadent, unum et commune periclum, Δ

Una salus ambobus erit. Mihi parvus Iulus

Sit comes, et longe servet vestigia conjux.

Vos, famuli, quae dicam, animis advertite vestris.

Est urbe egressis tumulus templumque vetustum

Desertae Cereris, juxtaque antiqua cupressus,

Religione patrum multos servata per annos:

Hanc ex diverso sedem veniemus in unam.

Tu, genitor, cape sacra manu, patriosque Penates.

Me, bello e tanto digressum et caede recenti,

Attrectare nefas, donec me flumine vivo '

Abluer0.

Haec fatus latos humeros subjectaque colla

Veste super fulvique insternor pelle leonis,

Succedoque oneri. Dextrae se parvus Iulus

implicuit, sequiturque patrem non passibus aequis.

Pone subit conjux. Ferimur per opaca locorum.

Et me, quem dudum non ulla injecta movebant

Tela, neque adverso glomerati ex agmine Graii,

. Nunc omnes terrent aurae, sonus excitat omnis

Suspensum et pariter comitique onerique timentem.
Jamque propinquabam portis, omnemque videbar

Evasisse viam: subito quum creber ad aures

Visus adesse pedum sonitus, genitorque per umbram

ProspicienS, Nate, exclamat, fuge, nate3 propinquant.

Ardentes clypeos atque aera micantia cerno.

Hic mihi nescio quod trepido male numen amicum

Confusam eripuit mentem. Namque avia cursu

Dum sequor, et nota excedo regione viarum,

Heu l misero conjux fatone erepta Creusa

 

