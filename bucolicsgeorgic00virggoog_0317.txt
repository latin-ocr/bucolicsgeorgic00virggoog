306 Ρ. vmcrnn macrus

Incurrunt densi simul omnis copia Teucrum, ·

Tyrrhenique duces, Evandrique Arcades alae. 835
At Triviae custos jam dudum in montibus Opis

Alta sedet summis, spectatque interrita pugnas.

thue procul medio juvenum in clamore furentum

Prospexit tristi multatam morte Camillam,

Ingemuitque deditque has imo pectore voces:

Heu nimium, virgo, nimium crudele luisti

Supplicium, Teucros conata lacessere bello!

Nec tibi desertae in dumis coluisse Dianam

Profuit, aut nostras humero gessisse sagittas.

N on tamen indecorem tua te regina reliquit -

Extrema jam in morto, neque hoc sine nomine letum

Per gentes erit, aut famam patieris inultae.

Nam quicumque tuum violavit vulnere corpus,

Morte luet merita. Fuit ingens monte sub alto

Regis Dercenni terreno ex aggere bustum

Antiqui Laurentis, opacaque ilice tectum3

Hic dea se primum rapido pulcherrima nisu

Sistit, et Arruntem tumulo speculatur ab alto.

Ut vidit laetantem animis ac vana tumentem:

Gur, inquit, diversus abis? Huc dirige gressum,

Huc periture veni, capias ut digna Camillae

Praemia. Tunc etiam telis moriere Dianae?

Dixit, ct aurata volucrem Threissa sagittam

Depromsit pharetra, comuque infensa tetendit,

ft duxit longe, donec curvata coirent

nter se capita, ct manibus jam tangeret aequis,

Laeva aciem ferri, dextra nervoque papillam.

Extemplo teli stridorem aurasque sonantes

Audiit una Arruns, haesitque in corpore ferrum.

Illum exspirantem socii atque extrema gementem

Obhti ignoto camporum in pulvere linquunt;

Opis ad aetherium pennis aufertur Olympum.
Prima fugit, domina amissa, levis ala Camillae ;

Turbati fugiunt Rutuli, fugit acer Atinas,

Disjectique duces desolatique manipli

Tuta petunt, et equis aversi ad moenia tendunt.

Nec quisquam instantes Teucros letumque ferentes

Sustentare valet telis, aut sistere contra3

Sed laxos referunt humeris languentibus arcus,

 

