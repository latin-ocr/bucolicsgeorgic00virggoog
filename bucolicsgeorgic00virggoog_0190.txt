ARNEIDOS LIB. VI.

AENEIDOS

LIBER SEXTUS.

Src fatur lacrymans, classique immittit habenas,

Et tandem Euboicis Cumarum allabitur oris.

Obvertunt pelago proras ; tum dente tenaci

Ancora fundabat naves, et litora curvae

Praetexunt puppes. Juvenum manus emicat ardens 5

Litus in Hesperium; quaerit pars semina flammae

Abstrusa in venis silicis ; pars densa ferarum

Tecta rapit, silvae, inventaque flumina monstrat.

At pius Aeneas arces, quibus altus Apollo

Praesidet, horrendaeque procul secreta Sibyllae, lo

Antrum immane, petit, magnam cui mentem animumque

Delius inspirat vates, aperitque futura.

J am subeunt Triviae lucos atquc aurea tecta.
Daedalus, ut fama est, fugiens Minoia regna,

Praepetibus pennis ausus se credere coelo,

Insuetum per iter gelidas enavit ad Arctos,

Chalcidicaque levis tandem super adstitit arce.

Redditus his primum terris, tibi, Phoebe, sacravit

Remigium alarum, posuitque immania templa.

In foribus letum Androgeo ; tum pendere poenas

Cecropidae jussi - miserum! —septena quotannis

Corpora natorum ; stat ductis sortibus urna.

Contra elata mari respondet Gnosia tellus:

Hic crudelis amor tauri, suppostaque furto

Pasiphae, mixtumque genus, prolesque biformis,

Minotaurus, inest, Veneris monumenta nefandae ;

Hic labor ille domus, et inextricabilis error ;

Magnum reginae sed enim miseratus amorem .

Daedalus, ipsc dolos tecti ambagesque resolvit,

Caeca regens filo vestigia. Tu quoque magnam

Partem opere in tanto, sineret dolor, Icare, haberes.

Bis conatus erat casus effingere in auro:

Bis patriae cecidere manus. Quin protenus omnia

 

