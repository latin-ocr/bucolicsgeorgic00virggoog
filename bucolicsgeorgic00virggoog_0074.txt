ononorcon me. 111. . 63

Saevit agris, asperque siti atque exterritus aestu.

N ec mihi tum molles sub divo carpere somnos, aar,
Neu dorso nemoris libeat jacuisse per herbas,

Quum positis novus exuviis nitidusque juventa

Volvitur, aut catulos tectis aut ova relinquens,

Arduus ad solem, et linguis micat ore trisulcis.

Morborum quoque te caussas et signa doce o.
Turpis oves tentat scabies, ubi frigidus imber
Altius ad vivum persedit ct horrida cano
Bruma gelu3 vel quum tonsis illotus adhaesit
Sudor, et hirsuti secuenmt corpora vepres.

Dulcibus idcirco fluviis pecus omne magistri
Perfimdunt, udisque aries in gurgite villis

Mereatur, missusque secundo defluit amni;

Aut tonsum tristi contingunt corpus amurca,

Et spumas miscent argenti, et sulfura viva,¹
Idaeasque pices, et pingues unguine ceras,
scillamque, elleborosque graves, nigrumque bitumen.
Non tamen ulla magis praesens fortuna laborum est,
Quam si quis ferro potuit rescindere summum
Ulceris os. Alitur vitium, vivitque tegendo,

Dum medieas adhibere manus ad vulnera pastor
Abnegat, aut meliora deos sedet omina poscens.
Quin etiam, ima dolor balantum lapsus ad ossa
Quum furit, atque artus depascitur arida febris,
Profuit incensos aestus avertere, et inter

Ima ferire pedis salientem sanguine venam:

Bisaltae quo more solent, acerque Gelonus,

Quum fugit in Rhodopen, atque in deserta Getarum,
Et lac concretum eum sanguine potat equino.

Quam procul aut molli succedere saepius umbrae
Videris, aut summas carpentem ignavius herbas,
Extremamque sequi, aut medio procumbere eampo
Pascentem, et serae solam decedere noeti:

Continuo culpam ferro compesce, prius quam

Dira per incautum serpant contagia vulgus.

Non tam creber agens hiemem ruit aequore turbo, 470
Quam multae pecudum pestes. N eo singula morbi

Corpora corripiunt 3 sed tota aestiva repente,

Spemque gregemque simul, cunctamque ab origine gentem.

 

