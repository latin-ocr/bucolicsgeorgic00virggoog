P. VIRGILII ursolus

¹Anuurnos

LIBER SEPTIMUS.

Tu quoque litoribus nostris, Aeneia nutrix,

Aeternam moriens famam, Caieta, dedisti ;

Et nunc servat honos sedem tuus, ossaque nomen

Hesperia in magna, si qua est ea gloria, signat.

At pius exsequiis Aeneas rite· solutis,

Aggere composito tumuli, postquam alta quierunt

Aequora, tendit iter velia, portumque relinquit.

Adspirant aurae iu noctem, neo candida cursus

Luna negat; splendet tremulo sub lumine pontus.

Proxima Circaeae raduntur litora terrae,

Dives inaccessos ubi Solis filia lucos

Assiduo resonat cantu, tectisque superbis

Urit odoratam nocturna in lumina cedrum,

Arguto tenues percurrens pectine telas.

Hine exaudiri gemitus iraeque leonum,

Vincla recusantum et sera sub noete rudentum ;

Saetigerique sues atque in praesepibus ursi

Saevire, ac formae magnorum ululare luporum;

Quos hominum ex facie dea saeva potentibus herbis

Induerat Circe in vultus ac terga ferarum.

Quae ne monstra pii paterentur talia Troes,

Delati in portus, neu litora dira subirent,

Neptunus ventis implevit vela secundis,

Atque fugam dedit et praeter vada fervida vexit.
Jamque rubescebat radiis mare, et aethere ab alto

Aurora in roseis fulgebat lutea bigis:

Quum venti posuere, omnisque repente resedit

Fletus, et in lento luctantur marmore tonsae.

Atque hio Aeneas ingentem ex aequore lucum

Prospicit. Hunc inter fluvio Tiberinus amoeno,

Vertieibus rapidis et multa flavus arena,

In mare prorumpit. Variae circumque supraque

Assuetae ripis volucres et fluminis alveo

 

