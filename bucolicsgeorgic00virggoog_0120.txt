AENEIDOS LIB. 11.

Addunt se socios Rhipeus, et maximus armis
Epytus, oblati per lunam, Hypanisque Dymasque,

Et lateri agglomerant nostro, juvenisque Coroebus,
Mygdonides. lllis ad Trojam forte diebus
Venerat, insano Cassandrae incensus amore,
Et gener auxilium Priamo Phrygibusque ferebat,
llnfbfix’ qui non sponsae praecepta furentis
u ‘erit
Quos ubi confertos audere in proelia vidi τ
Incipio superbis : J uvenes, fortissima frustra
Pectora, si vobis audentem extrema cupido
Certa sequi -quae sit rebus fortuna videtis:
Excessere omnes adytis arisque relictis
Di, quibus imperium hoc steterat ; succurritis urbi
Incensae ; — moriamur, et in media arma ruamus.
Una salus victis nullam sperare salutem.
Sic animis juvenum furor additus. Inde, lupi ceu
Raptores atra in nebula, quos improba ventris
Exegit caecos rabies, catulique relicti
Faucibus exspectant siccis ; per tela, per hostes
Vadimus haud dubiam in mortem ; mediaeque tenemus
Urbis iter. Nox atra cava circumvolat umbra.
*Qus cladem illius noctis, quis funera fando
Explicet, aut possit lacrymis aequare labores?
Urbs antiqua ruit, multos dominata per annos3
Plurima perque vias sternuntur inertia passim
Corpora, perque domos, et religiosa deorum
Limina. N ec soli poenas dant sanguine Teucri:
Quondam etiam victis redit in praecordia virtus,
Victoresque cadunt Danai. Crudelis ubique
Luctus, ubique pavor, et plurima mortis imago.
Primus se, Danaum magna comitante caterva,
Androgeos offert nobis, socia agmina credens
Inscius, atque ultro verbis compellat amicis:
Festinate, viri 3 nam quae tam sera moratur
Segnities l alii rapiunt incensa feruntque
Pergama: vos celsis nunc primum anavibus itis?
Dixit; et extemplo — neque enim responsa dabantur
Fida satis - sensit medios delapsus in hostes.
Obstupuit, retroque pedem cum voce repressit.

 

