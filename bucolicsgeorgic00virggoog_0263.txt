252 P. vracrrrr marmus

Tantum infelicem nimium dilexit amicum.
Talia dicta dabat ; sed viribus ensis adactus
Transabiit costas5 et candida pectora rumpit.
Volvitur Euryalus leto, pulchrosque per artus
It cruor, inque humeros cervix collapsa recumbit:
Purpureus veluti quum flos, succisus aratro,
Languescit moriens, lassove papavera collo
Demisere caput, pluvia quum forte gravantur.
At Nisus ruit in medios, solumque per omnes
Volseentem petit3 in solo Volscente morat .
Quem circum glomerati hostes hinc comminus* atque hinc
· Proturbant. Instat non secius ac rotat ensem
Fulmineum, donec Rutuli clamantis in ore
Condidit adverso, et moriens animam abstulit hosti.
Tum super exanimum sose projecit amicum
Confessus, placidaque ibi-demum morte quievit.
Fortunati ambo! si quid mea carmina possunt,
Nulla dies umquam memori vos eximet aevc,
Dum domus Aeneae Capitoli immobile saxum
Accolet, imperiumque pater Romanus habebit.
Victores praeda Rutuli spoliisque potiti,
Volscentem exanimum flentes in castra ferebant.
N ec minor in castris luctus, Rhamnete reperto
Exsangui, et primis una¹ tot caede peremtis,

, Serranoque Numaque: ingens concursus ad ipsa

Corpora seminecesque viros, tepidaque recentem
Caede locum et pleno spumantes sanguine rivos.
Agnoscunt spolia inter se, galeamque nitentem
Messapi, et multo phaleras sudore receptas.

Et jam prima novo spargebat lumine terras
Tithoni croceum linquens Aurora cubile:
J am sole infuso, jam rebus luce retectis,
Turnus in arma viros, armis circumdatus ipse,
suscitat, aeratasque acies in proelia cogit
Quisque suas, variisque acuunt rumoribus iras.
Quin ipsa arrectis, visu miserabile! in hastis
Praefigunt capita et multo clamore sequuntur
Euryali ct Nisi.
Aeneadae duri murorum in parte sinistra
Opposuere aciem, - nam dextera cingitur amni -

 

