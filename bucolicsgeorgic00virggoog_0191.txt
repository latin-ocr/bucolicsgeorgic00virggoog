180 Ρ. rnrcmn mancius

Perlegerent oculis, ni jam praemissus Achates

Afforet, atque una Phoebi Triviaeque sacerdos,

Deiphobe Glauci, fatur quae talia regi:

Non hoc ista sibi tempus spectacula poscit.

Nunc grege de intacto septem mactare juvencos

Praestiterit, totidem lectas de more bidentes.
Talibus affata Aenean - nec sacra morantur

J ussa viri - Teucros vocat alta in tcmpla sacerdos.

Excisum Euboicae latus ingens rupis in antrum:

Quo lati ducunt aditus centum, ostia centum 3

Unde ruunt totidem voces, responsa Sibyllae.

Ventum erat ad limen, quum virgo, Poscere fata

Tempus ait: deus, ecce, deus! Oui talia fanti

Ante fores, subito non vultus, non color unus,

Non comtae mansere comae ; sed pectus anhelum,

*Et rabie fera corda tument3 majorque videri,

Nec mortale sonans 3 afflata est numine quando

J am propriore dei. Cessas in vota precesque,

Tros, ait, Aenea? cessas? neque enim ante dehiscent

Attonitae magna ora domus ; et talia fata

Conticuit. Gelidus Teucris per dura cucurrit

Ossa tremor, funditque preces rex pectore ab imo:

Phoebe, graves Trojae semper miserate labores,

Dardana qui Paridis direxti tela manusque

Corpus in Aeacidae ; magnas obeuntia terras

Tot maria intravi, duce te, penitusque repostas ·

Massylum gentes praetentaque Syrtibus arva3

«lam tandem Italiae fugientis prendimus oras.

Hac Trojana tenus fuerit fortuna secuta.

Vos quoque Pergameae jam fas est parcere genti,

Dique deaeque omues, quibus obstitit Ilium elingens

Gloria Dardaniae. Tuque, Ο sanctissima vates,

Praescia venturi, da -,- non indebita posco

Regna meis fatis -Latio considere Teucros,

Errantesque deos agitataque numina Trojae,

Tum Phoebo et Triviae solido de mamnore templum

Instituam festosque dics de nomine Phoebi.

Te quoque magna manent regnis penetralia nostris:

'Hic ego namque tuas sortes, arcanaque fata,

Dicta meae genti, ponam, lectosque sacrabo,

 

