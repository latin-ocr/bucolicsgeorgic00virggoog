164 r. -vrucrmr umerus

Qualis saepe viae deprensus in aggere serpens,

Aerea quem obliquum rota transiit, aut gravis ictu

Seminecem liquit saxo lacerumque viat0r;

Nequidquam longos fugiens dat corpore tortus,

Parte ferox, ardensque oculis, et sibila colla

Arduus attollens3 pars vulnere clauda retentat .

N errantem nodis, seque in sua membra phcantem.

Tali remigio navis se tarda movebat3

Vela facit tamen, et velis subit ostia plenis.

Sergestum Aeneas promisso munere donat,

Servatam ob navem laetus sociosque reductos.

Olli serva datur, operum haud ignara Minervae,

Cressa genus, Pholoe, geminique sub ubere nati.
Hoc pius Aeneas misso certamine tendit

Gramineum in campum, quem collibus undique curvis

(lingebant silvae, mediaque in valle theatri

Circus erat3 quo se multis oum millibus heros

Consessu medium tuht exstructoque resedit.

Hic, qui forte velint rapido contendere cursu,

Invitat pretiis animos, et praemia ponit.

Undique conveniunt Teucri, mixtique Sicani;

Nisus et Euryalus primi:

Euryalus forma insignis viridique juventa,

Nisus amore pio pueri3 quos deinde secutus

Regius egregia Priami de stirpe Diores ;

Hunc Salius, simul et Patron, quorum alter Acarnan,

' Alter ab Arcadio Tegeaeae sanguine gentis;

Tum duo Trinacrii juvenes, Helymus Panopesque,
Assueti silvis, comites senioris Acestae 3

Multi praeterea, quos fama obscura recondit.
Aeneas quibus in mediis sic deinde locutus:
Accipite haec animis, laetasque advertite mentes·
Nemo ex hoc numero mihi non donatus abibit.
Gnosia bina dabo levato lucida ferro

Spicula caelatamque argento ferre bipennem:
Omnibus hic erit unus honos. Tres praemia primi
Accipient, flavaque caput nectentur oliva:
Primus equum phaleris insignem victor habet0;
Alter Amazoniam pharetram plenamque sagittis
Threiciis, lato quam circumplectitur auro

 

