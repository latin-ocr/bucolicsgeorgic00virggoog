Anumnos LIB- X.

Insignis Messapus equis. Expellere tendunt
Nunc hi, nunc illi; certatur liminc inipso
Ausoniae. Magno discordes aethere venti
Proelia ceu tollunt animis et viribus aequis3
N on ipsi inter se, non nubila, non mare cedit3
Anceps pugna diu 3 stant obnixa omnia contra:
Haud ahter 'lhojanae acies aciesque Latinae
Concurrunt : haeret pede pes densusque viro vir.

At parte ex alia, qua saxa rotantia late
Impulerat torrens arbustaque diruta ripis,
Arcadas, insuetos acies inferre pedestres,
Ut vidit Pallas Latio dare terga sequaci,
Aspera quis natura loci dimittere quando
Suasit equoS, unum quod rebus restat egenis,
Nunc prece, nunc dictis virtutem accendit amaris:
Quo fugitis, socii? Per vos et fortia facta,
Per ducis Evandri nomen devictaque bella,
Spemque meam, patriae quae nunc subit aemula laudi,
Fidite ne pedibus. Ferro rumpenda per hostes
Est via. Qua globus illc virum¹ densissimus urguet,
Hac vos et Pallanta ducem patria alta reposcit.
Numina nulla premunt ; mortali urguemur ab hoste
Mortales ; totidem nohis animaeque manusque.
Ecce, maris magna claudit nos objice pontus ;
Deest jam terra fugae: pelagus Trojamne petemus?
Haec ait et medius densos prorumpit in hostes.
Obvius huic primum, fatis adductus iniquis,
Fit Lagus: hunc, magno vellit dum pondere saxum,
Intorto figit telo, discrimina costis
Per medium qua spina dabat, hastamque receptat
Ossibus haerentem. Quem non super occupat Hisbo,
Ille quidem hoc sperans ; nam Pallas ante ruentem,
Dum furit, incautum crudeli morte sodalis,
Excipit, atque ensem tumido in pulmone recondit.
Hinc Sthenelum petit, et Rhoeti de gente vetusta
Anchemolum, thalamos ausum incestare novercae.
Vos etiam gemini Rutulis cecidistis in aruis,
Dauom, Laride Thymberque, simillima proles,
Indiscreta suis gratusque parentibus error3
At nunc dura dedit vobis discrimina Pallas:

 

