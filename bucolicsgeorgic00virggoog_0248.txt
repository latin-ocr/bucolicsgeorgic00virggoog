Arsames mn. vm. 23⁷

Nate, tuo, neque finitimo Mezentius umquam
Huic capiti insultans tot ferro saeva dedisset 570
Funera, tam multis viduasset civibus urbem.
At vos, o superi, et divum tu maxime rector “
Jupiter, Arcadii, quaeso, miserescite regis,
Et patrias audite preces: Si numina vestra
incolumem Pallanta mihi, si fata reservant,
Si visurus eum vivo et venturus in unum,
Vitam oro; patior quemvis durare laborem
Sin aliquem infandum casum, Fortuna, minaris:
Nunc, nunc o liceat crudelem abrumpere vitam,
Dum curae ambiguae, dum spes incerta futuri,
Dum te, care puer, mea sola et sera voluptas,
Complexus teneo ; gravior neu nuntius aures
Vulneret. Haeo genitor digressu dicta supremo
Fundebat3 famuli collapsum in tecta serebant.
Jamque adeo exierat portis equitatus apertis,
Aeneas inter primos et fidus Achates,
Inde alii Trojae proceres 3 ipse agmine Pallas
In medic, chlamyde et pictis conspectus in armis:
Qualis ubi Oceani perfusus Lucifer unda,
Quem Venus ante alios astrorum diligit ignes,
Extulit os sacrum coelo tenebrasque resolvit.
Stant pavidae in rumis matres, oculisque sequuntur
Pulveream nubem et fulgentes aere catervas.
Olli per dumos, qua proxima meta viarum,
Armati tendunt; it clamor, et agmine facto
Quadrupedante putrem sonitu quatit ungula campum.
Est ingens gelidum lucus prope Caeritis amnem,
Religione patrum late sacer ; undique colles
Inclusere cavi et nigra nemus abiete cingunt.
Silvano fama est veteres sacrasse Pelasgos,
Arvorum pecorisque deo, lucumque diemque,
Qui primi fines aliquando habuere Latinos.
Haud procul hinc 'L'archo et Tyrrheni tuta tenebant
Castra locis, celsoque omnis de colle videri
J am poterat legio, stlatis tendebat in arvis.
Huc pater Aeneas et bello lecta juventus
Succedunt, fessique et equos et corpora curant.
At Venus aetherios inter dea candida nimbos

 

