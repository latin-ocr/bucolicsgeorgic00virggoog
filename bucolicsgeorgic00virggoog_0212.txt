AENEIDOS LIB. VI.

Funera, quum tumulum praeterlabere recentem!

Nec puer Iliaca quisquam de gente Latinos

In tantum spe tollet avos, nec Romula quondam

Ullo se tantum tellus jactabit alumno.

Heu pietas, heu prisca fides, invictaque bello

Dextera! non illi se quisquam impune tulisset

Obvius armato, sen quum pedes iret in hostem,

Seu spumantis equi foderet calcaribus armos.

Heu, miserande puer, si qua fata aspera rumpas,

Tu Marcellus eris. Manibus date liha plenis,

Purpureos spargam flores, animamque nepotis

His saltem accumulem donis, et fungar inani

Munere. Sic tota passim regione vagantur

Aeris in campis latis, atque omnia lustrant.

Quae postquam Anchises natum per singula duxit,

Incenditque animum famae venientis amore,

Exin bella viro memorat, quae deinde gerenda,

Laurentesque docet populos urbemque Latini,

Et quo quemque modo fugiatque feratque laborem.
Sunt geminae Somni portae, quarum altera fertur

Cornea, qua reris facilis datur exitus Umbris3

Altera candenti perlecta nitens elephanto,

Sed falsa ad coelum mittunt insomnia Manes.

His ubi tum natum Anchises unaque Sibyllam

Prosequitur dictis, portaque emittit eburna3

Ille viam secat adnaves, sociosque revisit ;

Tum se ad Caietae recto fert hmite portum.

Ancora de prora jacitur ; stant litore puppes.

 

