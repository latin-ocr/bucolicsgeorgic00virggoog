eucnemon ΗΒ. 1v.

Altera tum primos Lucinae experta labores ;
Clioque et Beroe soror, Oceanitides ambae,
Ambae auro, pictis incinctae pelhbus ambae3
Atque Ephyre, atque Opis, et Asia Deiopea,

Et tandem positis velox Arethusa sagittis.

,Inter quas curam Clymene narrabat inanem
Vulcani, Martisque dolos et dulcia furta ;

Aque Chao densos divum numerabat amores.
Carmine quo captae dum fusis mollia pensa
Devolvrmt, iterum maternas impulit aures
Luctus Aristaei, vitreisque sedilibus omnes
Obstupuere 3 sed ante alias Arethusa sorores
Ἴ Prospiciens, summa flavum caput extulit unda,
Et procul: O gemitu non frustra exterrita tauta,
Cyrene soror, ipse tibi, tua maxima cura,

Tristis Aristaeus Penei genitoris ad undam

Stat lacrymam, etto crudelem nomine dicit.
Huic percussa nova mentem formidine mater,
Duc, age, duc ad nos 3 fas illi limina divum
Tangere, ait. Simul alta jubet discedere late
Flumina, qua juvenis gressus inferret. At illum
Curvata in montis faciem circumstetit unda,
Accepitque sinu vasto, misitque sub amnem.
Jamque domum mirans genetricis, et humida regna,
Speluncisque lacus clausos, lucosque sonantes,
Ibat, et, ingenti motu stupefactus aquarum,
Omnia sub magna labentia flumina terra
Spectabat diversa locis, Phasinque, Lycumque,
Et caput, unde altus primum se erumpit Enipeus,
Unde patet Tiberinus, et unde Aniena fluenta,
Saxosuyrque sonans Hypanis, Mysusque Caicus,
Et gomma auratus taurino cornua vultu
Eridanus : quo non alius per pinguia culta

In mare purpureum violentior effluit amnis.
Postquam estin thalami pendentia pumice tecta
Perventum, et nati fletus cognovit inanes
Cyrene: manibus liquidos dant ordine fontes
Germanae, tonsisque ferunt mantelia villis ;

Pars epulis onerant mensas, et plena reponunt
Pocula ; Panchaeis adolescunt ignibus arae ;

 

