ADNDIDOS ΠΒ. VII.

Pastorale canit signum, comuque recurvo
Tartaream intendit vocem: qua protenus omne
Contremuit nemus et silvae insonuere profundae ;
Audiit et Triviae¹ longe lacus, audiit amnis
Sulfurea Nar albus aqua, fontesque Velini ;

Et trepidae matres pressere ad pectora natos.
Tum vero ad rocem celeres, qua buccina signum
Dira dedit, raptis concurrunt undique telis
Indomiti agricolae ; nec non et Troia pubes
Ascanio auxillum castris effundit apertis.
Direxere acies. Non jam certamine agresti
stipitibus duris agitur sudibusve praeustis3

Sed ferro ancipiti decernunt, atraque late
Horrescit strictis seges ensibus, aeraque fulgent
Sole lacessita et lucem sub nubila jactant :
Fluctus uti primo coepit quum albescere vento,
Paullatim sese tollit mare et altius undas

Erigit, inde imo consurgit ad aethera fundo.

Hic juvenis primam ante aciem stridente sagitta,
Natorum Tyrrhei fuerat qui maximus, Almo
Sternitur3 haesit enim sub gutture vulnus, et udae
Vocis iter tenuemque inclusit sanguine vitam.
Corpora multa virum circa, seniorque Galaesus, 535
Dum paci medium se offert, justissimus unus

Qui fuit, Ausoniisque olim ditissimus arvis:
Quinque greges illi balantum, quina redibant
Armenta, et terram centum vertebat aratris.

Atque ea per campos aequo dum Marte geruntur, 540
Promissi dea facta potens, ubi sanguine bellum
Imbuit, ct primae commisit funera pugnae,

Deserit Hesperiam, et, coeli conuersa per aurae,

lunonem victrix affatur voce superba:

En perfecta tibi bello discordia tristi3

Dic, in amicitiam cebant et foedera jungant.

Quandoquidem Ausonio respersi sanguine Teucros,

Hoc etiam his addam, tua si mihi certa voluntas:

Finitimas in bella feram rumoribus urbes,

Accendamque animos insani Martis amore, 550
Undique ut auxilio veniant; spargam arma per agros.

Tum contra J uno: Terrarum et fraudis abunde cst.

 

