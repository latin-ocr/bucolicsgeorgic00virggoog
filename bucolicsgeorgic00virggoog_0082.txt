GEORGICON LIB- 1v.

At fessae multa refemnt sc nocte minores,
Crura thymo plenae: pascuntur et arbuta passim,

Et daucos salices, casiamque, crocumque rubentem,
Et pinguem tiliam, et ferrugineos hyacinthos.
Omnibus una quies operum, labor omnibus unus.
Mane ruunt portis ; nusquam mora: rursus easdem
Vesper ubi e pastu tandem decedere campis
Admonuit, tum tecta petunt, tum corpora curant3
Fut sonitus, mussantque oras et limina circum.
Post, ubi jam thalamis se composuere, siletur
Iu noctem, fessosque sopor suus occupat artius.
Nec vero astabulis pluvia impendente recedunt
Longius, aut credunt coelo adventantibus Euris;
Sed circum tutae sub moenibus urbis aquantur,
Excursusque breves tentant, et saepe lapillos,
Ut cymbae instabiles fluctu jactante saburram,
Tollunt3 his sese per inania nubila librant.
Illum adeo placuisse apibus mirabere morem,
Quod nec concubitu indulgent, nec corpora segnes
In Venerem solvunt, aut fetus nixibus edunt:
Verum ipsae e foliis natos et suavibus herbis
Ore legunt3 ipsa'e regem parvosque Quirites
Sufficiunt, aulasque et corea regna rofingunt. v
Saepe etiam duris errando in cotibus alas
Attrivere, ultroque animam sub fasce dedere:
Tantus arnor florum, et generandi gloria mellis.
Ergo ipsas quamvis angusti terminus aevi
Excipiat: neque enim plus septima ducitur aestas3
At genus immortale manet, multosque per annos
Stat Fortuna domus, et avi numerantur avorum.
Praeterea regem non sic Aegyptos, et ingens
Lydia, nec populi Parthorum, aut Medus Hydaspes,
Observant. Rege incolumi mens omnibus una est3
Amisso rupere fidem constructaque mella
Diripuere ipsae, et crates solvere favorum.
Ille operum custos ; illum admirantur, et omues
Circumstant fremitu denso, stipantque frequentes 3
Et saepe attollunt humeris, et corpora bello
Objectant, pulchramque petunt per vulnera mortem.
His quidam signis, atque haec exempla secuti,

 

