strambos ΠΒ. 111.

Bellum etiam pro caede boum stratisque juvencis,

Laomedontiadas, bellumne inferre paratis,

Et patrio Harpyias insontes pellere regno?

Accipite ergo animis atque haec mea figite dicta:
Quae Phoebo pater omnipotens, mihi Phoebus Apollo
Praedixit, vobis Furiarum ego maxima pando.
Italiam eursu petitis, ventisque vocatis

Ibitis Italiam, portusque intrare licebit.

Sed non ante datam cingetis moenibus urbem,

Quam vos dira fames, nostraeque injuria caedis,
Ambesas subigat malis absumere mensas.

Dixit, et in silvam pennis ablata refugit.
Aesonis subita gelidus formidine sanguis
Deriguit3 cecidere animi3 nec jam amplius armis,
Sed votis precibusque jubent exposcere pacem,
Sive deae, seu sint dirae obscoenaeque volucres·
Et pater Anchises passis de litore palmis
Numina magna vocat, meritosque indicit honores:
Di, prohibete minas! di, talem avertite casum,
Et placidi servate pios! Tum litore funem
Deripere, excussosque jubet laxare rudentes.
Tendunt vela Noti: ferimur spumantibus undis,
Qua cursum ventusque gubernatorque vocabat.

J am medio apparet fluctu nemorosa Zacynthos,
Dulichiumque, Sameque, et N eritas ardua sarde.
Effugimus scopulos Ithacae, Laertia regna,

Et terram altricem saevi exsecramur Ulixi.
Mox et Leucatae nimbosa cacumina montis,

Et formidatus nautis aperitur Apollo.

Hunc petimus fessi, et parvae succedimus urbi.
Anchora de prora jacitur; stant litore puppes.

Ergo insperata tandem tellure potiti,
Lustramurque J ovi, votisque incendimus aras,
Actiaque Iliacis celebramus litora ludis.

Exercent patrias oleo labente palaestras

N udati socii: juvat evasisse tot urbes
Argolicas, mediosque fugam tenumse per hostes.
Interea magnum sol circumvolvitur annum,

Et glacialis hiems aquilonibus asperat undas.
Aere cavo clypeum, magni gestamen Abantis,

 

