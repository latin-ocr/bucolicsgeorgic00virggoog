168 Ρ. vracrmr uaaoms

Multa viri nequidquam inter se vulnera jactant,
Multa cavo laten ingeminant, et'pectore vastos
Dant sonitus ; erratque aures et tempora circum
Crebra manus ; duro crepitant sub vulnere malae.
Stat gravis Entellus, nisuque immotus eodem,
Corpore tela modo atque oculis vigilantibus exit.
Ille, velut celsam oppugnat qui molibus urbem,
Aut montana sedet circrun castella sub armis,

N unc hos, nunc illos aditus, onmemque pererrat
Arte locum, et variis assultibus irritus urget.
Ostendit dextram insurgens Entellus, et alte
Extulit: ille ictum venientem a vertice velox
Praevidit, celerique elapsus corpore cessit.

Entellus vires in ventum effudit, et ultro

Ipse gravis graviterque ad terram pondere vasto
Concidit: ut qnondam cava concidit aut Erymantho,
Aut Ida in magna radicibus eruta pinus.
Consurgunt studiis Teucri et Trinacria pubes ; .
It clamor ecclc, primusque accurrit Acestes,
Aequaevumque ab humo miserans attollit amicum.
Aa, non tardatus casu neque territus heros

Acrior ad pugnam redit, ac vim suscitat ira ;

Tum pudor incendit vires, et conscia virtus,
Praecipit-amque Daren ardens agit aequore toto,
Nunc dextra ingeminans ictus, nunc ille sinistra.

N ec mora, nec requies: quam multa grandine nimbi
Culminibus crepitant, sic densis ictibus heros
Creber utraque manu pulsat versatque Dareta.
Tum pater Aeneas procedere longius iras

Et saevire animis Entellum haud passus acerbis,
Sed finem imposuit pugnae, fessumque Dareta
Eripuit, mulcens dictis, ae talia fatur:

Infelix, quae tanta animum dementia cepit?

N on vires alias conversaque numina sentis?

Cede deo. Dixitque, et proelia voce diremit.

Ast illum fidi aequales, genua aegra trahentem,

J actantemque utroque caput, crassumque cruorem ·
Ore ejectantem, mixtosque insanguine dentes,
Ducunt ad naves, galeamque ensemque vocati
Accipiunt ; palmam Entello taurumque relinquunt.

 

