230 r. vinorum unacum

Herculeas et facta ferunt: ut prima novercae
Monstra manu geminosque premens eliserit angues ;
Ut bello egregias idem disjecerit urbes,
Trojamque Oechaliamque ; ut duros mille labores
Rege sub Eurystheo fatis Juuonis iniquae
Pertulerit. Tu nubigenas, invicte, bimembreS,
Hylaeumque Pholumque, manu, tu Cresia mactas
Prodigia et vastum Nemea sub rupe leonem.
Te Stygii tremuere lacus, te janitor Orci
Ossa super recubans antro semiesa cruent03
Necte ullae facies, nou terruit ipse TyphoeuS,
Arduus arma tenens, nou te rationis egentem
Lernaeus turba capitum circumstetit anguis.
Salve, vera Jovis proles, decus addite divis,
Et nos et tua dexter adi pede sacra secundo.
Talia carminibus celebrant3 super omnia Caci
Speluncam adjiciunt spirantemque ignibus ipsum.
Consonat omne nemus strepitu, collesque resultant. ,
Exin se cuncti divinis rebus ad urbem

Perfectis referunt. Ibat rex obsitus aevo,
Et comitem Aenean juxta natumque tenebat
Ingrediens, varioque viam sermone levabat.
Miratur facilesque oculos fert omnia circum ’
Aeneas, capiturque locis, et singula laetus
Exquiritque auditque virum monumenta priorum.

· Tum rex Evandrus, Romanae conditor arcis:
Haec nemora indigenaeFauni nymphaeque tenebant,
(iensque virum truncis et duro robore nata,
Quis neque mos neque cultus erat, nec jungere tauros
Aut componere opes norant, aut parcere parto;
Sed rami atque asper victu venatus alebat.
Primus ab aetherio veuit Saturnus Olympo,
Arma J ovis fugiens et regnis exsul ademtis:
Is genus indocile ac dispersum montibus altis
Composuit, legesque dedit, Latiumque vocari
Maluit, his quoniam latmsset tutus in oris.
Aurea quae perhibent, illo sub rege fuere
Saecula: sic placida populos in pace regebat; 325
Deterior donec paullatim ac decolor aetas
Et belli rabies et amor successit habendi.

 

