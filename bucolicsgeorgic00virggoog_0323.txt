312 r. vmcnn nasonis

Vix ea, quum lacrymas oculis J uturna profudit, ’

Terque quaterque manu pectus percussit honestum.

. Non lacrymis hoc tempus, ait Saturnia Jun03

Accelera, et fratrem, si quis modus, eripe morti3

Aut tu bella cie, conceptumque excute foedus.

Auctor ego audendi. Sic exhortata reliquit

Incertam et tristi turbatam udnere mentis.
Interea reges, ingenti mole Latinus

Quadn'jugo vehitur curru, cui tempora circum

Aurati bis sex radii fulgentia cingrmt,

Solis avi specimen ; bigis it Tmnus in albis,

Bina manu lato crispans hastilia ferro.

Hinc pater Aeneas, Romanae stirpis origo,

Sidereo flagrans clypeo et coelestibus armis,

Et juxta Ascanius, magnae spes altera Romae,

Procedunt castris 3 puraque in veste sacerdos

Setigeri fetum suis intonsamque bidentem

Attulit, admovitque pecus flagrantibus aris.

Illi ad surgentem conversi lumina solem

Dant fruges manibus salsas, et tempora ferro

Summa notant pecudum, paterisque altaria libant.

Tum pius Aeneas stricto sic ense precatur:

Esto nunc Sol testis ethaeo mihi Terra vocanti,

Quam propter tantos potui perferre labores,

Et Pater omnipotens, et tu Saturnia conjux,

J am melior, jam, diva, precor, tuque inclyte Mavors,

Cuncta tuo qui bella, pater, sub numine torques ;

Fontesque Fluviosque voco, quaeque aetheris alti

Religio, et quae caeruleo sunt numina ponto:

Cesserit Ausonio si fors victoria Turne,

Convenit Evandri victos discedere ad urbem,

Cedet Iulus agris, nec post arma ulla rebelles

Aeneadae referent, ferrove haec regna lacessent.

Sin nostrum adnuerit nobis Victoria Martem, -

Ut potius reor, et potius di numine firment -

Non ego nec Teucris Italos parere jubebo,

Nec mihi regna peto; paribus se legibus ambae

x Invictae gentes aeterna in foedera mittant.

Sacra deosque dabo ; socer arma Latinus habeto,

Imperium solemne socer ; mihi moenia Teucri

 

