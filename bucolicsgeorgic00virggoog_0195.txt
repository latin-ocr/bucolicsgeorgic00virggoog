184 r. mserum unacum

Este duces, o, si qua via est, cursumque per auras ’ ·
Dirigite in lucos, ubi pinguem dives opacat
Remus humum. Tuque, o, dubiis ne defice rebus,
Diva parens. Sic effatus vestigia pressit,

Observans, quae signa ferant, quo tendere pergant.

Pascentes illae tantum prodire volando,

Quantum acie possent oculi servare sequentum.

Inde nbi venere ad fauces graveolentis Averni,

Tollunt se celeres, liquidumque per aera lapsae

Sedibus optatis gemina snper arbore sidunt,

Discolor unde auri per ramos aura refulsit.

Quale solet silvis brumali frigore viscum

Fronde virere nova, quod non sua seminat arbos,

Et croceo fetu teretes circumdare truncos:

Talis erat species auri frondentis opaca

Ilice, sic leni crepitabat bractea vento.

Corripit Aeneas extemplo, avidusque refringit

Cunctantem, et vatis portat sub tecta Sibyllae.
N ec minus interca Misenum in litore Teucri

, Flebant, et cineri ingrato suprema ferebant.

Principio pinguem taedis et robore secto
Ingentem struxere pyram, cui frondibus atris
Intexunt latera, et ferales ante cupressos
Constituunt, decorantque super fulgentibus armis.
Pa'rs calidos latices et ahena undantia flammis
Expediunt, corpusque lavant frigentis ct unguunt.
Fit gemitus 3 tum membra toro defleta reponunt,
Purpureasque super vestes, velamina nota,
Conjiciunt3 pars ingenti subiere feretro,

Triste ministerium, et subjectam more parentum
Aversi tenuere facem. Congesta cremantur
Turea dona, dapes, fuso crateres olivo.

Postquam collapsi cineres et flamma quievit,
Reliquias vino et bibulam lavere favillam,
Ossaque lecta cado texit Corynaeus aheno.

Idem ter socios pura circumtulit unda,

Spargens rore levi et ramo felicis olivae,
Lustravitque viros, dixitque novissima verba.

Aa pius Aeneas ingenti mole sepulcrum

Impunit, suaque arma viro, remumque, tubamque,

 

