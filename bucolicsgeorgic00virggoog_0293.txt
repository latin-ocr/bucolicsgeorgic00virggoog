282 r. v1aom11 umerus ’

(ledcbat, clypeoque inimicum hastile trahebat.
Proripuit juvenis seseque immiscuit armis,
Jamque assurgentis dextra plagamque ferentis
Aeneae subiit mucronem, ipsumque morando
Sustinuit. Socii magno clamore sequuntur,
Dum genitor nati parma protectus abiret, '
Telaque conjiciunt, proturbantque eminus hostem
Missilibus. Furit Aeneas, tectusque tenet sc.
Ac' velut, effusa si quando grandine nimbi
Praecipitant, omnis campis diffugit arator,

Omnis et agricola, et tuta latet arce viator .
Aut amnis ripis aut alti fornice saxi,

Dum pluit in terris, ut possint, sole reducto,
Exercere diem: sic obrutus undique telis
Aeneas nubem belli, dum detonet omnis,
Sustinet, et Lausum increpitat, Lausoque minatur ι
Quo moriture ruis, majoraque viribus audes ‘l

' Fallit tc incautum pietas tua. N ec miuus ille
Exsultat demens ; saevae jamque altius irae
Dardanio surgunt ductori, extremaque Lauso
Parcae fila legunt : validum namque exigit ensem
Per medium Aeneas juvenem, totumque recondit;
Transiit et parmam mucro, levia arma minacis,

Et tunicam, molli mater quam neverat auro;
Implevitque sinum sanguis3 tum vita per auras
Concessit maesta ad Manes, corpusque reliquit.
At vero ut vultum vidit morientis et ora,l

Ora modis Anchisiades pallentia miris,

Ingemuit miserans graviter, dextramque tetendit,
Et mentem patriae subiit pietatis imago.

Quid tibi nunc, miserande puer, pro laudibus istis,
Quid pius Aeneas tanta dabit indole dignum?
Arma, quibus laetatus, habe tua, teque parentum
Manibus et cineri, si qua est ea cura, remitto„
Hoc tamen infelix miseram solabere mortem:
Aeneae magni dextra cadis. Increpat ultro
Cunctantes socios, et terra sublevat ipsum,

Sanguine turpantem comtos de more capillos2p
Interea genitor Tibcrmi ad fluminis undam
Vulnera siccabat lymphis, corpusque levabat

 

