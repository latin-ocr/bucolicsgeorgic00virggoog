AENEIDOS LIB. ΧΠ.

Ante levi jaculo longum perinane secutus,

Sistit equos bijuges et curru desilit, atque

Semianimi lapsoque supervenit, et, pede collo

Impresso, dextrae mucronem extorquet, et alto

Fulgentem tinguit jugulo, atque haec insuper addit:

En, agros, et, quam bello, Trojane, petisti,

Hesperiam metire jacens: haec praemia, qui me 360

Ferro ausi tentare, fenmt 3 sic moenia condunt.

Huic comitem Asbuten conjecta cuspide mittit,

Chloreaque, Sybarimque, Daretaque, Thersilochumque,

Et sternacis equi lapsum cervice Thymoeten.

Ac velut Edoni Boreae quum spiritus alto 365

Insonat Aegaeo sequiturque ad litora fluctus,

Qua venti incubuere, fugam dant nubila coelo:

Sic Turno, quacumque dam secat, agmina cedunt

Conversaeque ruunt acies ; fert impetus ipsum,

Et cristam adverso curru quatit aura volantem.

N on tulit instantem Phegeus animisque frementem ;

Objeoit sese ad currum, et spumantia frenis

Ora citatorum dextra detorsit equorum.

Dum trahitur pendetque jugis, hunc lata retectum

Lancea consequitur, rumpitque infixa bilicem

Loricam, et summum degustat vulnere corpus.

Ille tamen clypeo objecto conversus in hostem

Ibat, et auxilium ducto mucrone petebat:

Cum rota praecipitem et procursu concitus axis

Impulit effunditque solo, Turnusque secutus

Imam inter galeam summi thoracis et oras

Abstulit ense caput, truncumque reliquit arenae.
Atque ea dum campis victor dat funera Tmnus,

Interea Aenean Mnestheus et fidus Achates

Ascaniusque comes castris statuere cruentum,

Altemos longa nitentem cuspide gressus.

Saevit, et infracta luctatur anmdine telum

Eripere, auxilioque viam, quae proxima, poscit:
Ense secent lato vulnus, telique latebram
Rescindant penitus, seseque in bella remittant.
J amque aderat Phoebo ante alios dilectus Iapis
Iasides, acri quondam oui captus amore

Ipse suas artes, sququnera, laetus Apollo

 

