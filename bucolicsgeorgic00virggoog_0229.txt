ἱ 218 r. vrnurnn nasonrs

Umbonum crates 3 alii thoracas ahenos

Aut leves ocreas lento ducunt argento ;

Vomeris huc et falcis honos, huc omnis aratri
Gessit amor; recoquunt patrios fornacibus enses.
Classica jamque sonant, it bello tessera signum.
Hic galeam tectis trepidus rapit, ille frementes
Ad juga cogit equos, clypeumque auroque trilicem
Loricam induitur, fidoque accingitur ense.

Pandite nunc Helicona, deae, cantusque movete,
Qui bello exciti reges, quac quemque secutae
Oomplerint campos acies, quibus Itala jam tum
Horaerit terra alma viris, quibus arserit armis 3
Et meministis enim, divae, et memorare potestis 3
Ad nos vix tenuis famae perlabitur aura.

Primus init bellum Tyrrhenis asper ab oris
contemptor divum Mezentius, agminaque armat.
Filius huic juxta Lausus, quo pulchrior alter
Non fuit, excepto Laurentis corpore Turni.
Lausus, equum domitor debellatorque ferarum,
Ducit Agyllina nequidquam ex urbe secutos
Mille viros, dignus, patriis qui laetior esset
Imperiis, et cui pater haud Mezentius esset.

Post hos insignem palma per gramina currum
Victoresque ostentat equos satus Hercule pulchro
Pulcher Aventinus, clypeoque insigne paternum
Centum angues cinctamque gerit serpentibus Hydram ;
Collis Aventini silva quem Rhea sacerdos
Furtivum partu sub luminis edidit oras,

Mixta deo mulier, postquam Laurentia victor,

Geryone exstincto, Tirynthius attigit arva,

Tyrrhenoque boves in flumine lavit Iberas.

Pila manu saevosque gerunt in bella dolones,

Et tereti pugnant mucrone veruque Sabello. 665
Ipse pedes, tegumen torquens immane leonis,

Terribili impexum seta, cum dentibus albia,

Indutus capiti, sic regia tecta subibat,

Horridus, Herculeoque humeros innexus amictu.

Tum gemini fratres Tiburtia moenia linquunt, 670
Fratris Tiburti dictam cognomine gentem,
Catillusque acerque Coras, Argiva juventus,

 

