222 r. vrac1m1mraors1s

Insequitur nimbus peditum, clypeataque totis
Agmina densentur campis, Argivaque pubes,
Auruncaeque manus, Rutuli, veteresque Sicani,
Et Sacranae acies, et picti scuta Labici:

Qui saltus, Tiberine, tuos, sacrumque Numici
Litus arant, Rutulosque exercent vomere colles,
Circaeumque jugum 3„ quis Jupiter Anxurus arvis
Praesidet, et viridi gaudens Feronia luco ;

,Qua Saturae jacet atra palus, gehdusque per imas
Quaerit iter valles atque in mare conditur Ufens.
Hos super advenit Volsca de gente Camilla,
Agmen agens equitum et florentes aere catervas,

Bellatrix: non illa colo calathisve Minervae
Femineas assueta manus, se'd proelia virgo

Dura pati, cursuque pedum praevertere ventos.
Illa vel intactae segetis per summa volaret
Gramina, nec teneras cursu laesisset aristas ;
Vel mare per medium, fluctu suspensa tumenti,
Ferret iter, celeres nec tingueret aequore plantas
Illam omnis tectis agrisque effusa juventus
Turbaque miratur matrum et prospectat euntem,
Attonitis inhians animis, ut regius ostro

Velet honos leves humeros, ut fibula crinem

Auro internectat, Lyciam ut gerat ipsa pharetram
Et pastoralem praefixa cuspide myrtum.

——-—-—.—-

A E N EI D O S
arana ocurras.

Uitelli signum Laurenti Turnus ab arce

Extulit, et rauco strepuerunt cornua cantu, ·
thue acres concussit equos, utque impuht arma 3
Extemplo turbati animi, simul omne tumultu
Oonjurat trepido Latium, saevitque juventus
Effera. Ductores primi, Messapus ot Ufens
Contemtorque deum Mezentius, undique cogunt

 

