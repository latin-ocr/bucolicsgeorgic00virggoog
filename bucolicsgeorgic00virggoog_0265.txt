254⁴ Ρ. vrncmn nunonis

Omne genus Teucri ac duris detrudere contis,
Assueti longo muros defendere bello. .
Saxa quoque infesto volvebant pondere, si qua
Possent tectam aciem perrumpere ; quum tamen omnes
· Ferre juvat subter densa testudine casus.
Nec jam sufficiunt: narn, qua globus imminet ingens,
Immunem Teucri molem volvuntque ruuntque,
Quae stravit Rutulos late, armorumque resolvit
Tegmina. Nee curant caeco contendere Marte
, Amplius audaces Rutuli, sed pellere vallo
Missilibus certant. ι
Parte alia horrendus visu quassabat Etnrscam
Pinum, et fumiferos infert Mezentius ignes 3,
At Messapus equum domitor, Neptunia proles,
Rescindit vallum et scalas in moenia poscit.
Vos, o Calliope, precor, adspirate canenti,
Quas ibi tunc ferro strages, quae funera Turnus
Ediderit, quem quisque virum demiserit Orco;
Et meeum ingentes oras evolvite belli:
[Et meministis enim, divae, et memorare potestis]
Turris erat vasto suspectu et pontibus altis,
Opportrma loco: summis quam viribus omnes
Expugnare Itali summaque evertere opum vi
Certabant, Troes contra defendere saxis
Perque cavas densi tela intorquere fenestras.
Princeps ardentem conjecit lampada Turnus,
Et flammam affixit lateri, quae plurima vento
Corripuit tabulas et postibus haesit adesis.
Turbati trepidare intus, frustraque malorum
Velle fugam. Dum se glomerant, retroque residunt
In partem, quae peste caret, tum pondere turris
Procubuit subito, et coelum tonat omne fragore.
Semineces ad terram, immani mole secuta,
Confixique suis telis et pectora duro
Transfossi ligno veniunt. Vix unus Helenor
Et Lycus elapsi: quorum primaevus Helenor,
Maeonio regi quem serva Licymnia furtim
Sustulerat vetitisque ad Trojam miserat armis,
Ense levis nudo parmaque inglorius alba.
Isque ubi se Turni media inter millia vidit,

 

