erumnas nra. ur. 253

Ingentesque tenent fossas, et turribus altis 470
Stant maesti ; simul ora virum praefixa movebant,
Nota nimis miseris atroque fluentia tabo.

Interea pavidam volitans pennata per urbem
Nuntia Fama ruit, matrisque allabitur aures
Euryali. At subitus miserae calor ossa reliquit ;
Excussi manibus radii revolutaque pensa.

Evolat infelix, et femineo ululatu,

Scissa comam, muros amens atque agmina cursu
Prima petit, non illa virum, non illa pericli
Telorumque memor ; coelum dehinc questibus implet:
Hunc ego te, Euryale, adspicio ‘l tune ille senectae
Sera meae requies, potuisti linquere solam
Crudelis? nec te, sub tanta pericula missum,
Affari extremum miserae data copia matri? ,
Heu, terra ignota canibus date praeda Latinis
Alitibusqne jaces! nec te in tua funera mater
Produxi, pressive oculos, aut vulnera lavi,

Veste tegens, tibi quam noctes festina diesque
Urgebam et tela curas solabar aniles.

Quo sequar, aut quae nunc artus avulsaque membra
Et funus lacerum tellus habet? Hoc mihi de te,
Nate, refers? hoc sum terraque marique secuta?
Figite me, si qua est pietas3 in me omnia tela
Oonjicite, o Rutuli ; me primam absumite ferro;
Aut tu, magne pater divum, miserere, tuoque
Invisum hoc detrude caput sub Tartara telo,
Quando aliter nequeo crudelem abrumpere vitam.
Hoc fletu concussi animi, maestusque per omnes

It gemitus 3 torpent infractae ad proelia vires.
Illam incendentem luctus Idaeus et Actor,

Ilionei monitu et multum lacrymantis Iuli,
Corripiunt interque manus sub tecta reponunt.

At tuba terribilem sonitum procul aere canoro
Increpuit ; sequitur clamor, coelumque remugit.
Accelerant acta pariter testudine Volsci,

Et fossas implere parant ac vellere vallum ;
Quaerunt pars aditam, et scalis adscendere muros,
Qua rara est acies, interlucetque corona

N on tam spissa viris.22 Telorum effundere contra

 

