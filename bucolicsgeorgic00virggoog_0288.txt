Annnmos ΠΒ. X.

Ipse rotis saliens juga deseris. Haec ita fatus
Arripuit bijugos. Frater tendebat inertes
Infelix palmas, curru delapsus eodem:

Per te, per qni te 'talem genuere parentes,

Vir Trojano, sine hanc animam, et miserere precantis! .

Pluribus oranti Aeneas: Haud talia dudum
Dicta dabas. Morere, et fratrem ne desere frater.
Tum latebras animae, pectus, mucrone recludit.
Talia per campos edebat funera ductor
Dardanius, torrentis aquae vel turbinis atri
More furens. Tandem erumpunt et castra relinquunt
Ascanius puer et nequidquam obsessa juventus. «

J unonem interea compellat Jupiter ultro:
0 germanamihi atque eadem gratissima conjnx,
Ut rebare, Venus - nec te sententia fallit -
Trojanas sustentat opes: non vivida bello
Dextra viris, animusque ferox, patiensque pericli.
Oui June submissa: Quid, o pulcherrime conjux,
Sollicitas aegram et tua tristia dicta timentem?
Si mihi, quae quondam fuerat, quamque esse decebat,
Vis in amore foret. Non hoc mihi nemque negares,
Omnipotens, quin et pugnae subducere Turnum,
Et Dauno possem ineolumem servare parenti.
Nunc pereat, Teucrisque pio det sangnine poenas.
llle tamen nostra deducit origine nomen,
Pilumnusque illi quartus pater, et tna larga
Saepe manu multisque oneravit limina donis.
Oui rex aetherii breviter sic fatus Olympi:
Si mora praesentis leti tempusque caduco
Oratur juveni, meque hoc ita ponere sentis,
Tolle fuga Tmnum atque instantibus eripe fatis:
Hactenus indulsisse vacat. Sin altior istis .
Sub precibus venia nlla latet, totumque moveri
Mutarive putas bellum, spes pascis inanes.
Et J uno allacrymans: Quid, si, quae voce gravaris,
Mente dares, atque haec Turno rata vita maneret?
Nunc manet insontem gravis exitus, aut ego reri
Vana feror. Quod ut 0 potius formidine falsa
Ludar‚ et in melius tna, qui potes, orsa reflectas!
Haec ubi dicta dedit, coelo se protenus altc

 

