Aruernos nra. xn. 331 ’

Successum dea dira negat. Tum pectore sensus
Vertuntnr varii. Rutulos adspectat et urbem, 915
Ounctatnrquc metu, telumque instare tremiscit ;
N ec, quo se eripiat, nec, qua vi tendat in hostem,
N ec currus usquam ridet aurigamque sororem.
Cunctanti telum Aeneas fatale coruscat,
Sortitus fortunam oculis, et corpore toto
Eminus intorquet. Murali concita numquam
Tormento sic saxa fremunt, nec fulmine tanti

. Dissultant crepitus. Volat atri turbinis instar
Exitium dirum hasta ferens, orasque recludit
Loricae et clypei extremos septemphcis orbes.
Per medium stridens transit femur. Incidit ictus
Ingens ad terram duplicato poplite Turnus.
Consurgrmt gemitu Rutuli, totusque remugit
Mons circum, et vocem late nemora alta remittunt.
Ille humilis supplexque oculos dextramque precantem
Protendens, Equidem merui, nec deprecor, inquit3
Utere sorte tna. Miseri te si qua parentis
Tangere cura potest, oro- fuit et tibi talis
Anchises genitor - Dauni miserere senectae,
Et me, seu corpus spoliatum lumine marie,
Redde meis. Vicisti, et victum tendere palmas
Ausonii videre ; tua est Lavinia conjux:
Ulterius ne tende odiis. Stetit acer in armis
Aeneas, volvens oculos, dextramque repressit ;
Et jam jamque magis cunctantem flectere sermo
Coeperat, infelix humero quum apparuit 'alto
Balteus, et notis fulserrmt cingula bullis
Pallantis pueri, vietum quem vulnere Turnus
Straverat, atquc humeris inimicum insigne gerebat.
Ille, oculis postquam saevi monumenta doloris
Exuviasque hausit, tirriis accensus et ira
· Terribilis: Tune hinc spoliis indute meorum
Eripiare mihi ‘2 Pallas te hoc vulnere, Pallas
Immolat, et poenam scelerato ex sanguine sumit.
Hoc dicens ferrum adverso sub pectore condit
Fervidus. Ast illi solvuntur frigore membra,
Vitaque cum gemitu fugit indignata sub umbras.

 

