256 P, v1aem11 umorue

Tum primum bello celerem intendisse sagittam
Dicitur, ante feras solitus terrere fugaces,
Ascanius, fortemque manu fudisse Numanum, ‘
Cui Remulo cognomen erat, Turnique minorem
Germanum nuper thalamo sociatus habebat.

Is primam ante aciem digna atque indigna relatu

Vociferans‚ tumidusque novo praecordia regno

Ibat et ingentem sese clamore ferebat:

Non pudet obsidione iterum valloque teneri,
Bis capti Phryges, et morti praetendere muros?
En, qui nostra sibi bello connubia poscunt!

Quis deus Itaham, quae vos dementia adegit?

Non hic Atridae, nec fandi fictor Ulixes.

’ Durum ab stirpe genus natos ad flumina primum
Deferimus, saevoque gelu duramus et undis3
Venatu invigilant pueri silvasque fatigant,
Flectere ludus equos et spicula tendere cornu;
At patiens operum parvoque assueta juventus
Aut rastris terram domat, aut quatit oppida bello.
Omne aevum ferro teritur, versaque juvencum
Perga fatigamus hasta3 nec tarda senectus
Debilitat vires animi mutatque vigorem. »
Canitiem galea premimuS, semperque recentes
Compertare juvat praedas et vivere rapto.
Vobis picta croco et fulgenti murice vestis,
Desidiae cordi 3 juvat indulgere choreis ;

Et tunicae manicas et habent redimicula mitrae.
⁴ Ο vere Phrygiae, neque enim Phryges, ite per alta
Dindyma, ubi assuetis biforem dat tibia cantum.
Tympana vos buxusque vocat Berecyntia Matris
Idaeae: sinite arma viris, et cedite ferro!

Talia jactantem dictis ac dira canentem

N on tulit Ascanius, nervoque obversus equino

Contendit telum, diversaque brachia ducens

Constitit, ante J ovem supplex per vota precatus:
Jupiter omnipotens, audacibus annue coeptis:

Ipse tibi ad tua templa feram solemnia dona,

Et statuam ante aras aurata fronte juvencum,
Gaudentem, pariterque caput cum matre ferentem,
J am vcornu petat etpedibus qui spargat arenam.

 

