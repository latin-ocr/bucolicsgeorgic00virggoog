Arsames ΗΒ. 111.

Pergama, reliquias Danaum atque immitis Achilli!

Quem sequimur? quove ire jubes? ubi ponere sedes?

Da, pater, augurium, atque animis iliabcre nostris.
Vix ea fatus eram: tremere omnia visa repente, 90

Liminaque, laurusque dei3 totusque moveri

Mons circum, et mugire adytis eortina reclusis.

Submissi petimus terram, et vox fertur ad aures:

Dardanidae duri, quae vos a stirpe parentum

Prima tulit tellus, eadem vos ubere lacto

Accipiet reduces: antiquam exquirite matrem.

Hic domus Aeneae cunetis dominabitur oris,

Et nati natorum, et qui nascentur ab illis.

Haec Phoebus: mixtoque ingens exorta tumultu

Laetitia3 et cuncti, quae sint ea moenia, quaerunt3

Quo Phoebus vocet errantes, jubeatque reverti.

Tum genitor, veterum volvens monumenta virorum,

Audite, ο proceres, ait, et spes discite vestras.

Creta J ovis magni medio'jacct insula ponto ;

Mons Idaeus ubi, et gentis cunabula nostrae.

Centum urbes habitant magnas, uberrima regna:

Maximus unde pater, si rite audita recordor,

Teucrus Rhoeteas primum est advectus ad oras,

Optavitque locum reguo. Nondum Ilium et arces

Pergameae steterant 3 habitabant vallibus imis

Hinc mater cultrix Cybelae, Corybantiaque aera,

Idaeumque nemus; hinc fida silentia sacris,

Et juncti currum dominae subiere leones.

Ergo agite, et, divum ducunt qua jussa, sequamur:

Placemus ventos, et Gnosia regna potamus.

Nee longo distant cursu 3 modo Jupiter adsit,

Tertia lux classem Cretaeis sistet in oris.

Sic fatus, meritos aris mactavit honores:

Taurum Neptuno, taurum tibi, pulcher Apollo,

Nigram Hiemi pecudem, Zephyris felicibus albam.
Fama volat, pulsum regnis cessisse paternis

Idomenea ducem, desertaque litora Cretae ;

Hoste vacare domos, sedesque adstare relictas.

Linquimus Ortygiae portus, pelagoque volamus,

Bacchatamque jugis Naxon, viridemque Donusam,

Olearon, niveamque Paron, sparsasque per aequor

 

