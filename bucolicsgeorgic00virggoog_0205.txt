194 ⁸ P. vmumu umorue

Lumina, praeeipitemque immani turbine adegit.
Necnon et Tityon, Terrae omniparentis alumnum,
Cernere erat, per tota novem eui jugera corpus
Porrigitur, rostroque immanis vultur obunco
Immortale jecur tondens fecundaque poenis
Viscera, rimaturque epulis, habitatque subalbo
Pectore, neo fibris requies datur ulla renatis.

- Quid memorem Lapithas, Ixiona Pirithoumque?
Quos super atra silex jam jam lapsura, cadentique ·
Imminet assimilis, lucent genialibus altis

Aurea fulcra toris, epulaeque ante ora paratae
Regifico luxu ; Furiarum maxima juxta

Accubat, et manibus prohibet contingere mensas,
Exsurgitque facem attollens, atquc intonat ore. '
Hic, quibus invisi fratres, dum vita manebat,
Pulsatusve parens, et fraus innexa clienti ;

Aut qui divitiis soli incubuere repertis,

Nec partem posuere suis: quae maxima turba est 3
Quique ob adulterium oaesi 3 quique arma secuti ·
Impia, neo veriti dominorum fallere dextras,
Inclusi poenam exspectant. Ne quaere doceri,

Quam poenam ; aut quae forma viros fortunave mersit. 5

Saxum ingens volvunt alii, radiisque rotarum

’ Districti pendent; sedet, aeternumque sedebit

Infelix Theseus ; Phlegyasque miserrimus omnes ’
Admonet et magna testatur voce per umbras:
Discite justitiam moniti, et non temnere divos.
Vendidit hie auro patriam, dominumque potentem
Imposuit, fixit leges pretio atque refixit ;

Hic thalamum invasit natae vetitosque hymenaeos ;
Ausi omnes immane nefaS, ausoque potiti.

Non, mihi si linguae centum sint, oraque centum,
Ferrea vox, omnes scelerum comprendere formas,
Omnia poenarum percurrere nomina possim.

Haec ubi diota dedit Phoebi longaeva sacerdos:
Sed jam age, carpe viam et susceptum perfice munus ;
Acceleremusl ait. Cyclopum educta caminis
Moenia conspicio atque adverso fornice portas, “
Haec ubi nos praecepta jubent deponere dona.
Dixerat, et pariter gressi per opaca viarum

 

