160 P. vmsmu nnnours

Et tuba commissos medio canit aggere ludos.
Prima pares ineunt gravibus certamina remis
Quatuor, ex omni delectae classe, carinae.
Velocem Mnestheus agit aori remige Pristim
Mox Italus Mnestheus, genus a quo nomine Memmi 3
lugentemque Gyas ingenti mole Chimaeram,
Urbis opus, triplici pubes quam Dardana versu
Impellunt, terno consurgunt ordine remi ;
Sergestusque, domus tenet a quo Sergia nomen,
Centauro invehitur magna; Scyllaque Cloanthus
Caerulea, genus unde tibi, Romane Cluenti.

Est procul in pelago saxum spumantia contra
Litora, quod tumidis submersum tunditur olim
Fluctibus, hiberni condunt ubi sidera Cori3
Tranquillo silet, immotaque attollitur unda
Campus, et apricis statio gratissima mergis.

Hic viridem Aeneas frondenti ex ihoe metam
Constituit signum nautis pater, unde reverti
Scirent, et longos ubi circumflectere cursus.

Tum loca sorte legunt, ipsique in puppibus auro
Ductores longe effulgent ostroque decori ;

Caetera populea velatur fronde juventus,

N udatosque humeros oleo perfusa nitescit.
Considunt transtris, intentaque brachia remis ;
Intenti exspectant signum, exsultantiaque haurit
Corda pavor pulsans, laudumque arrecta cupido.
Inde, ubi clara dedit sonitum tuba, finibus omnes,
Haud mora, prosiluere suis: ferit aethera clamor
Nauticus ; adductis spumant freta versa lacertis.
Infindunt pariter sulcos totumque dehiscit
Convulsum remis rostrisque tridentibus aequor.
Non tarn praecipites bijugo certamine campum
Corripuere ruuntque effusi carcere currus ;

N 66 sic immissis aurigae undantia lora
Concussere jugis, pronique in verbera pendent.
Tum plausu fremituque virum studiisque faventum
Consonat omne nemus, vocemque inclusa volutant
Litora 3 pulsati colles clamore resultant. 150
Effugit ante alios, primisque ,elabitur undis
Turbam inter fremitumque Gyas 3 quern deinde Cloanthus

 

