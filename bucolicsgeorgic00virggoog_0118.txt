snuamos ms. ir.

Iaxat claustra Sinon. Illos patefactus adamas
Reddit equus ; laetique cavo se robore promunt
Thessandrus Sthenelusque duces, et dirus Ulixes,
Demissum lapsi per funem, Acamasque, Thoasque,
Pelidesque Neoptolemus, primusque Machaon,
Et Menelaus, etipse doli fabricator Epeos.
Invadunt urbem somno vinoque sepultam ;
(laeduntur vigiles, portisque patentibus omnes
Accipiunt socios, atquc agmina conscia jungunt.
Tempus crat, quo prima quies mortalibus aegris
Incipit, et dono divum gratissima serpit.
In somnis, ecce, ante oculos moestissimus Hector
ldsus adesse mibi, largosque effundere fletus,
Raptatus bigis,ut quondam, aterque cruento
Pulvere, perque pedes trajectus lora tumentes.
Hei milri, qualis erat! quantum mutatus ab illo
Hectore, qni redit exuvias indutus Achilli,
Vel Danaum Phrygios jaculatus puppibus ignes!
squalentem barbam, et concretos sanguine crines,
Vulneraque illa gerens, quae circum plurima muros
Accepit patrios. Ultro flens ipse videbar
Compellare virum, et moestas expromere voces:
Ο lux Dardaniae, spes o fidissima Teucrum,
Quae tantae tenuere morae? quibus Hector ab oris
Exspectate venis? ut te post multa tuorum
Funera, post varios hominumque urbisque labores,
Defessi adspicimus l quae causa indigna serenos
Foedavit vultus? aut cur haec vulnera cerno?
llle nibil; nec mc quaerentem vana moratur:
Sed graviter gemitus imo depectere ducens,
Heu fuge, nate dea, teque his, ait, eripe flammis.
Hostis habet muros ; ruit alto a culmine Troja.
Sat patriae Priamoque datum. Si Pergama dextra

Defendi possent, etiam hac defensa fuissent.

Sacra suosque tibi commendat Troja Penates:

Hos cape fatorum comites3 his moenia quaere,

Magna pererrato statues quae denique ponto.

Sic ait ; ct manibus vittas, Vestamque potentem,

Aeternumque adytis effert penetralibus ignem.
Diverso interea miscentur moenia luctu ;

 

