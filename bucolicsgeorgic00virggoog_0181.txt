170 Ῥ. arcemn ursonis

Tum rapidus, jamdudum arcu contonta parato

Tela tenens, fratrem Eurytion in vota vocavit,
J am vacuo laetam coelo speculatus3 et alis
Plaudenteffl nigra figit sub nube columbam.
Decidit exanimis, vitamque reliquit in astris
Aetheriis‚ fixamque refert delapsa sagittam.
Amissa solus palma superabat Acestes,

Qui tamen adrias telum contendit in auras,
Ostentans artemque pater arcumque sonantem.
Hic oculis subitum objicitur magnoque futurum
Augurio monstrum: docuit post exitus ingens,
Senaque torrifici cecinerunt omina vates
Namque volans liquidis in nubibus arsit arundo,
signavitque viam flammis, tenuesque recessit
Consumpta in ventos: coelo ceu saepe refixa
Transcurrrmt crinemque volantia sidera ducunt.
Attonitis haesere animis, superosque precati
Trinacrii Teucrique viri: nec maximus omen
Abnuit Aeneas ; sed laetum amplexus Acesten
Muneribus cumulat magnis, ac talia fatur:
Sume, petor: nam te voluit rex magnus Olympi
Talibus auspiciis exsortem ducere honorem.
Ipsius Anchisae longaevi hoc munus habebis,
cratem impressum signis, quem Thracius olim
Anchisae genitori in magno munere Cisseus
Ferre sui dederat monumentum et pignus amoris.
Sic fatus cingit viridanti tempora lauro,

Et primum ante omnes victorem appellat Acesten.
Nec bonus Eurytion praelato invidit honori ;
Quamvis solus avem coelo dejecit ab alto.
Proximus ingreditur donis, qui vincula rupit ;
Extremus, volucri qui fixit arundine malum.

At pater Aeneas, nondum certamine misso,
Custodem ad sese comitemque impubis Iuli
Epytiden vocat, et fidam sic fatur ad aurem:
Vade age, et Ascanio, si jam puerile paratum
A gmen habet secum, cursusque instruxit equorum,
Ducat avo turmas, et sese ostendat in armis,
Dic, ait. Ipse omnem longo decedere circo
Infusum populum, et campos jubet esse patentes.

 

