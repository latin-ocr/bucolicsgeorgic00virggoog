Annnmos ΗΒ. vm.

Inclusumque cavo saxo atque insueta rudentem,
Desuper Alcides telis premit, omniaque arma
Advocat, et ramis vastisque molaribus instat.

Ille autem, neque enim fuga jam super ulla pericli
Faucibus ingentem fumum- mirabile dictu —-
Evomit, involvitque domum caligine caeca,
Prospectum eripiens oeulis, glomeratque sub antro
Fumiferam noctem commixtis igne tenebris.
Non tulit Alcides animis, seque ipse per ignem
Praecipiti jecit saltu, qua plurimus undam
Fumus agit nebulaque ingens specus aestuat atra.
Hic Cacum in tenebris incendia vana vomentem '
Corripit, in nodum complexus, et angit inhaerens
Elisos oculos et siccum sanguine guttur.
Panditur extemplo foribus domus atra revulsis,
Abstractaeque boves abjurataeque rapinae
Coelo ostenduntur, pedibusque informe cadaver
Protrahitur. Nequeunt expleri corda tuendo
Terribiles oculoS, vultum villosaque setis
Pectora semiferi, atque 'exstinctos faucibus ignes.
Ex illo celebratus honos, laetique minores
Servavere diem; primusque Potitius auctor,
Et domus Herculei custos Pinaria sacri
Hanc aram luco statuit, quae Maxima semper
Dicetur nobis, et erit quae maxima semper.
Quare agite, ο juvenes, tantarum in munere laudum
Cingite fronde comas et pocula porgite dextris, -
Communemque vocate doum, et date vina volentes.
Dixerat, Herculea bicolor quum populus umbra
Velavitque comas foliisque innexa pependit,
Ilt sacer implevit dextram scyphus. Ocius omnes
In mensam laeti libant, divosque precantur.
Devexo interea propior fit Vesper Olympo,
Jamque sacerdotes primusque Potitius ibant,
Pellibus in morem cincti, dammasque ferebant.
Instaurant epulas, et mensae grata secundae
Dona ferunt, cumulantque oneratis lancibus aras.
Tum Salii ad cantus incensa altaria circum
Populeis adsunt evincti tempora ramis ;

Hic juvenum chorusqille senum: qui carmine laudes
0

 

