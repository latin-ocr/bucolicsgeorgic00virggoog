294 r. urrann uaaorus

Adjicias; uec te ullius violentia vincat,
Quin natam egregio genero dignisque hymenaeis
Des, pater, et pacem hanc aeterno foedere jungas.
Quod si tantus habet mentes et pectora terror,
Ipsum obtestemur, veniamque oremus abipso:
Cedat, jus proprium regi patriaeque remittat.
Quid miseros toties in aperta pericula cives
Projicis, 0 Latio caput horum et caussa malorum?
N ulla salus bell03 pacem te poscimus omnen,
Turne, simul pacis solum inviolabile pignus.
Primus ego, invisum quem tu tihi fingis, et esse
Nil moror, en, supplex venio. Miserere tuorum,
Pone animos et pulsus abi: sat funera fusi
Vidimus, ingentes et desolavimus agros.
Aut, si fama movet, si tantum pectore robur
Concipis, et si adeo dotalis regia cordi est,
Ande, atque adversum fidens fer pectus in hostem.
Scilicet, ut Turno contingat regia conjux,
Nos, animae viles, inhumata infletaque turba,
sternamur campis. Et jam tu, si qua tibi vis,
{i patrii qpid Martis habes, illum adspice contra,
ui vocat.
’ Talibus exarsit dictis violentia Turni3
Dat gemitum, rumpitque has imo pectore voces:
Larga quidem, Drance, semper tibi copia fandi
Tum, quum bella manus poscunt, patribusque vocatis
Primus ades. Sed non replenda est curia verbiS,
Quae tuto tibi magna volant, dum distinet hostem
Agger moerorum, nec inundant sanguine fossae.
Proinde tona eloquio — solitum tibi- meque timoris
Argue tu, Drance, quando tot stragis acervos
Teucrorum tua dextra dedit, passimque tropacis
Insignis agros. Possit quid vivida virtus,
Experiere licet ; nec longe scilicet hostes
Quaerendi nobis: circumstant undique muros.
lmus in adversos? Quid cessas? an tibi Mavors
Ventoso in lingua pedibusque fugacibus istis
Semper erit?
Pulsus ego l aut quisquam meritc, foedissime, pulsum
Arguet, iliaco tumidum qui crescere Thybrim

 

