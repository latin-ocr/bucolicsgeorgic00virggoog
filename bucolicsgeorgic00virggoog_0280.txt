antemnas ΗΒ. Χ.

Ille sitim morbosque ferens mortalibus aegris,
Nascitur et laevo contristat lumine coelum.
Haud tamen audaci Turno fiducia cessit
Litora praecipere, et venientes pellere terra.
[Ultro animos tollit dictis, atque increpat ultro :]
Quod votis optastis, adest, perfringere dextra.
In manibus Mars ipse, viri. Nunc conjugis esto
Quisque suae tectique memor 3 nunc magna referto
Facta, patrum laudes. Ultro occurramus ad undam,
Dum trepidi egressique labant vestigia prima.
Audentes Fortuna juvat.
Haec ait,‘et secum versat, quos ducere contra,
Vel quihus obsessos possit concredere muros.
Interea Aeneas socios de puppibus altis
Pontibus exponit. Multi servare recursus
Languentis pelagi, et brevibus se credere saltu;
, Per remos alii. Specrssatus litora Tarchon,
Qua vada non spirant nec fracta remurmurat unda,
Sed mare inoffensum crescenti allabitur aestu,
Advertit subito proras, sociosque precatur :¹ .
Nunc, o lecta manus, validis incumbite remis ;
Tollite, ferte rates; inimicam findite rostris
· Hanc terram, sulcumque sibi premat ipsa carina.
Frangere nec tali puppim statione recuso,
Arrepto tellure semel. Quae talia postquam
Effatus Tarchon, socii consurgere tonsis,
Spumantesque rates arvis infame Latinis,
Donec rostra teuent siccum et sedere carinae
Omnes innocuae. Sed non puppis tua, Tarchon.
Namque inflicta vadis dorso dum pendet iniquo,
Anceps sustentata diu, fluctusque fatigat,
Solvitur atque viros mediis exponit in undis3
Fragmina remorum quos et fluitantia transtra
Impediunt, retrahitque pedes simul unda relabens.
Nec Turnum segnis retinet mora3 sed rapit acer
Totam aciem in Teucros, et contra in litore sistit.
Signa canunt. Primus turmas invasit agrestes

Aeneas, omen pugnae, stravitque Latinos,
Occiso Therone, virum qui maximus ultro
Aenean petit. Ηιιὲὲ gladio perque aerea suta, ’

 

