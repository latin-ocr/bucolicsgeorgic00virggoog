134 r. vrnsrnrr umoris

Stans celsa in puppi: ‚

Di, maris et terrae ternpestatnmque potentes,

Ferte viam vento facilem, et spirate secundi,

Crebrescunt optatae aurae, portusque patescit

J am proprior, templumque apparet in arce Minervae.

Vela legunt socii, et proras ad litora torquent.

Portus ab Euroo fluctu curvatus in arcum3

Objectae salsa spumant aspergine cautes :⁴

Ipse latet; gemino demittunt brachia muro

Turriti scopuli, refugitque ab litore templum.
Quatuor hic, primum omen, equos in gramine vidi

Tondentes campum late, candore nivali.

Et pater Anchises: Bellum, o terra hospita, portas :

Bello armantur equi ; bellum haec armenta minantur. 5

Sed tamen idem olim curru succedere sueti
Quadrupedes, et fraena jugo concordia ferre :
Spes et pacis, ait. Tum numina sancta precamur
Palladis armisonae, quae prima accepit ovantes,
Et capita ante aras Phrygio velamur amictu ;
Praeceptisque Heleni, dederat quae maxima, rite
J unoni Argivae jussos adolemus honores.

Haud mora: continuo, perfectis ordine votis,
Cornua velatarum obvertimus antennarum,
Grajugenumque domos, suspectaque linquimus arva.
Hinc sinus Herculei, si vera est fama, Tarenti
Cernitur. Attollit se diva Lacinia contra,
Caulonisque arces, et navifragum Scylaceum.

'lum procul e fluctu Trinacria cernitur Aetna ;

Et gemitum ingentem pelagi, pulsataque saxa
Audimus longe, fractasque ad litora voces ;
Exsultantque vada, atque aestu miscentur arenae.
Et pater Anchises: Nimirum haec illa Charybdis 3
· Hos Helenus scopulos, haec saxa horrenda, canebat„
Eripite, o sopii, pariterque insurgite remis.

Haud minus ao jussi faciunt: primusque rudentem
Contorsit laevas proram Palinurus ad undas 3
laevam cuncta cohors remis ventisque petivit.
Tollimur in coelum curvato gurgite, et idem
Subducta ad Manes imos desidimus unda.

Ter scopuli clamorem inter cava saxa dedere 3

 

