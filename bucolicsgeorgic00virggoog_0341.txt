330 r. vrnomn maronis

Arte morer? talin' possum mc opponere monstro?
J am jam hnquo acies. Ne me terrete timentem,
Obscenae volucres : alarum verbera nosco
Letalemque sonum, nec fallunt jussa superba
Magnanimi Jovis. Haec pro virginitate reponit?
Quo vitam dedit aeternam? eur mortis ademta est
Condicio? possem tantos finire dolores
Nunc certe, et misero fratri eomes ire per umbras.
Immortalis ego? aut quidquam mihi dulce meorum
Te siue, frater, erit? Ο quae satisalta dehiscat
Terra mihi, Manesque deam demittat ad imos?
Tantum effata, caput glauco contexit amictu
Multa gemens, etse fluvio dea condidit alte.
Aeneas instat contra, telumque coruscat
Ingens arboreum, et saevo sic pectore fatur:
'Quae nunc deinde mora est, aut quid jam, Turne, retractas?
Non cursu, saevis certandum est comminus armis. eoo
Verte omnes tete in facies, et contrahe, quidquid
Sive animis sivo arte vales ; opta ardua pennis
Astra sequi, clausumque cava tc condere terra.
Ille caput quassans: N on me tua fervida terrent
Dicta, ser0x3 di me terrent et Jupiter hostis.
N ec plura effatus, saxum· circumspicit ingens,
Saxum antiquum, ingens, campo quod forte jacebat,
Limes agro positus, litem ut discerneret arvis.
Vix illud lecti bis sex cervice subirent, .
Qualia nunc hominum producit corpora tellus ;
Ille manu raptum trepida torquebat in hostem,
Altior insurgens et cursu concitus heros.
Sed neque currentem se nec cognoscit euntem, ,
Tollentemve manu saxumque immane moventem ;
Genua labant, gelidus concrevit frigore sanguis.
Tum lapis ipse viri, vacuum per inane volutus,
Noc spatium evasit totum, neque pertulit ictum.
Ac velutin somnis, oculos ubi languida pressit
Nocte quies, nequidquam avidos extendere cursus
Velle videmur, ct iu mediis conatibus aegri
Succidimus ; non lingua valet, non corpore notae
Sufficiunt vires, nec vox aut verba sequuntur:
Sic Turno, quacumque viam virtute petivit,

 

