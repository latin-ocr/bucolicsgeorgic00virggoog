152 ὑ r. vrncrmr nunonis

Pubentes herbae nigri eum lacte veneni3
Quaeritur et nascentis equi de fronte revulsus

Et matri praereptus amor.

Ipsa mola manibusque piis altaria juxta,

Unum exuta pedem vinclis, in veste recincta,
Testatur moritura deca, et conscia fati

Sidera ; tum, si quod non aequo foedere amantes
(lurae numen habet justumque memorque, precatur.
· Nox erat, et placidum carpebant fessa soporem
Corpora per terras, silvaeque et saeva quierant
Aequora, quum medio volvuntur sidera lapsu,

Quum tacet omnis ager3 pecudes, pictaeque volucres, f

Quaeque lacus late liquidos, quaeque aspera dumis
Rura tenent, sonmo positae subnecte silenti,
[Lenibant curas, et corda oblita laborum]

At non infelix animi Phoenissa, nec unquam
Solvitur insomnes, oculisve aut pectore noctem
Accipit: ingeminant curae, rursusque resurgens
Saevit amor, magnoque irarum fluctuat aestu.

Sic adeo insistit, secumque ita corde volutat:

En, quid ago? rursusne procos irrisa priores
Experiar? Nomadumque petam connubia supplex,
Quos ego sim toties jam dedignata maritos?

Iliacas igitur classes atque ultima Teucrum·

J ussa sequar i quiane auxilio · juvat ante levatos
Aut bene apud memores veteris stat gratia facti?
Quis me autem, sac velle, sinet, ratibusque superbis
Invisam accipiet? Nescis, heu, perdita, necdum
Laomedonteae sentis perjuria gentis?

Quid tum? sola fuga nautas comitabor ovantes? ¹
An Tyriis omnique manu stipata meorum

inferar? et quos Sidonia vix urbe revelli,

Rursus agam pelago, et ventis dare vela jubebo?
Quin morere, ut merita es, ferroque averte dolorem.
Tu, lacrymis evicta meis, tu prima furentem

His, germana, malis oneras, atque objicis hosti.

N on licuit thalami expertem sine crimine vitam
Degere, more ferae, tales nec tangere curas!

Non servata fides cineri promissa Sychaeo!

Tantos illa suo rumpebat pectore questus.

 

