92 r. umerum uaaours

Instant ardentes Tyrii: pars ducere muros,
Molirique arcem, et manibus subvolvere saxa3

Pars optare locum tecto, et concludere sulco;

J ura, magistratusque legunt, sanctumque senatum;
Hic portus alii effodiunt; hio alta theatri
Fundamenta locant alii, immanesque columnas
Rupibus excidunt, scenis decora alta futuris.

Qualis apes aestate nova per florea rura

Exercet sub sole labor; quum gentis adultos
Educunt foetus, aut quum hquentia mella

· Stipant, et dulci distendunt nectare cella-53

Aut onera accipiunt venientum, aut, agmine facto,
Ignavum fucos pecus a praesepibus aroent3 ,³
Fervet opus, redolentque thymo fragrantia mella. ,r
Ο fortunati, quorum jam moenia surgunt!

Aeneas ait, et fastigia suspicit urbis. '

Infert se septus nebula-mirabile dictu— ’
Per medios, miscetque viris3 neque cernitur ulli.

. · Lucus in urbe fuit media, laetissimus umbrae,
Quo primum, jactati undis et turbine, Poeni
Effodere loeo signum, quod regia June

Monstrarat, caput acris equi3 sio nam fore bello
Egregiam et facilem rictu per saecula gentem.

Hic templum J unoni iugens Sidonia Dido

Condebat, donis opulentum et numine divae,

Aerea oui gradibus surgebant limina, nexaeque
Aere trabes3 foribus cardo stridebat choum.

Hoc primum in luco nova res oblata timorem.
Leniit; hic primum Aeneas sperare salutem

Ausus, et afflictis melius confidere rebus.

Namque, sub ingenti lustrat dum singula templo,
Reginam opperiens, dum, quae fortuna sit urbi,
Artificumque manus inter se, operumque laborem, 455
Miratur, ridet Iliacas ex ordino pugnas,

Bellaque jam fama totum vulgata per orbem,
Atridas, Priamumque, et saevum ambobus Achillen.
Constitit, et lacrymans, Quis jam loous, inquit, Achate,
Quae regio in terris nostri non plena laboris? 460
En Priamus. Sunt hio etiam sua praemia laudi;
Sunt lacrymae rerum, et mentem mortalia tangrmt.

 

