sanamus LIB. VI.

Dis quamquam geniti atquc invicti viribus essent.
Tartareum ille manu custodem in vincla petivit 395
Ipsius a solio regis, traxitque trementem ;
Hi dominam Ditis thalamo deducere adorti.
Quae contra breviter fata est Amphrysia vates :-
Nullae hic insidiae tales ; absiste moveri ;
N ec vim tela ferunt3 licet ingens janitor antro 4⁰0
Aeternum latrans exsangues terreat umbras ;
Casta licet patrui servet Proserpina limen.
Troius Aeneas, pietate insignis et armis,
Ad genitorem imas Erebi descendit ad umbras.
Si te nulla movet tantae pietatis imago,
At ramum hunc - aperit ramum, qui veste latebat —-
Agnosces. Tumida ex ira tum corda residunt.
N co plura his. Ille admirans venerabile donum
Fatalis virgae, longo post tempore risum,
Caeruleam advertit puppim, ripaeque propinquat.
Inde alias animas, quae per juga longa sedebant,
Deturbat, laxatque foros 3 simul accipit alveo ’
Ingentem Aenean. Gemuit sub pondere cymba
Sutilis, et multam accepit rimosa paludem.
Tandem trans fluvium incolumis vatemque virumque
Informi limo glaucaque exponit in ulva.

Cerberus haec ingens latratu regua trifauci ,
Personat, adverso recubans immanis in antro.
Cui vates, horrere videns jam colla colubris,
Melle soporatam et medicatis frugibus offam
Objicit3 ille fame rabida tria guttura pandens
Corripit objectam, atque immania terga resolvit
Fusus humi, totoque ingens extenditur antro.
Occupat Aeneas aditum custode sepulto,
Evaditque celer ripam irremeabilis undae.

Continuo auditae voces, vagitus et ingens,
infantumque animae flentes, in limine primo,
Quos dulcis vitae exsortes et ab ubere raptos
Abstulit atra dies, et funere mersit acerbo.
llos juxta falso damnati crimine mortis.
N ec vero hac sine sorte datae, sine judice, sedes.
, Quaesitor Minos urnam movet3 ille silentum
Conciliumque vocat, vitasque et crimina discit.

 

