174 Ρ. vrnomn nunonis

Ascanius! Galeam antepedes projecit inanem,
Qua ludo indutus belli simulacra ciebat.
Accelerat simul Aeneas, simul agmina Teucrum.
Ast illae diversa metu per litora passim
Diffugiunt, silvasque, et sicubi concava furtim
Saxa, petunt: piget incepti, lucisque ; suosque· .
Mutatae agnoscunt, excussaque pectore J uno est.
Sed non idcirco fiammae atque incendia vires
Indomitos posuere: udo sub robore vivit
Stuppa vomens tardum fumum, lentusque carinas
Est vapor, et toto descendit corpore pestis ;
Nec vires heroum infusaque flumina prosunt.
Turn pius Aeneas humeris abscindere vestem,
Auxilioque vocare deos, attendere palmas:
Jupiter omnipotens, si nondum exosus ad unum
Trojanos‚ si quid pietas antiqua labores
Respicit humanos, da flammam evadere classi
Nunc, Pater, et tenues Teucrum res eripe leto.
Vel tu, quod superest, infesto fulmine morti,
si mereor, demitte, tuaque hic obrue dextra.
Vix haec ediderat, quum effusis imbribus atra
Tempestas sine more furit, tonitruque tremiscunt
Ardua terrarum ct campi ; ruit aethere toto
Turbidus imber aqua densisque nigerrimus austris ;
Implenturque super puppes ; semiusta madescunt
Robora ; restinctus donec vapor omnis, et ornnes,
Quatuor amissis, servatae a peste carinae.

At pater Aeneas, casu concussus acerbo,
Nunc huc ingentes, nunc illuc pectore curas
Mutabat versans, Siculisne resideret arvis,
Oblitus fatorum, italasnc capesseret oras.
Turn senior Nautes, unum Tritonia Pallas
Quem docuit multaque insignem reddidit arte,
Haec responsa dabat, vel quae portenderet ira
Magna deum, vel quae fatorum posceret ordo.
Isque his Aeneam solatus vocibus infit:
Nate dea, quo fata trahunt retrahuntqne, sequamur ;
Quidquid erit, superanda omnis fortuna ferendo est.
Est tibi Dardanius dinnao stirpis Acestes:
Hunc cape consiliis socium et conjunge volentem.

 

