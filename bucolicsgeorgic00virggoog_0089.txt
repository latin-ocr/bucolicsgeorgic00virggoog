78 r. virumn menonis

At chorus aequalis Dryadum clamore supremos
Implerunt montes; flerunt Rhodopeiae arces, ,
Altaque Pangaea, et Rhesi Mavortia tellus,

Atque Getae, atque Hebrus, et Actias Orithyia.
Ipse, cava solans aegrum testudine amorem,

Te, dulcis conjux, te solo in litore secum,

Te veniente die, te decedente canebat.

Taenarias etiam fauces, alta ostia Ditis,

Et caligantem nigra formidine lucum

Ingressus, Manesque adiit, Regemque tremendum,
N esciaque humanis precibus mansuescere corda.
At cantu commotae Erebi de sedibus imis

Umbrae ibant tenues, simulacraque luce carentum ;

Χ

Quam multa in foliis avium se millia condunt,
Vesper ubi aut hibernus agit de montibus imber Q
Matres, atque viri, defunctaque corpora vita

Magnanimum heroum, pueri, innuptaeque puellae,
impositique rogis juvenes ante ora parentum3
Quos circum limus niger, et deformis arundo
Cocyti tardaque palus inamabilis unda

Alligat, et novies Styx interfusa coercet.

Quin ipsae stupuere domus atque intima Leti
Tartara, caeruleosque implexae crinibus angues
Eumenides, tenuitque inhians tria Cerberus ora,
Atque Ixionii vento rd‘ta constitit orbis. ,
Jamque pedem referens casus evaserat omneS, · 485
Redditaque Eurydice superas veniebat ad auras,

Pone sequens ; namque hanc dederat Proserpina legem 3
Cum subita incautum dementia cepit amantem,

Ignoscenda quidem, scirent si ignoscere Manes:

Restitit, Eurydicenque suam, jum luce sub ipsa, 490
Immemor, heu! victusque animi respexit. Ibi omnis
Effusus labor, atque immitis rupta tyranni

Foedera, terque fragor stagnis auditus Auernis.

Illa, Quis et me, inquit, miseram et te perdidit, Orpheo,
Quis tantus furor? En iterum crudelia retro 495
Fata vocant, conditque natantia lumina somnus.

Jamque vale. Feror ingenti circumdata nocte,

Invalidasque tibi tendens, heu! non tua, palmas!

Dixit, et ex oculis subito, ceu fumus in auras

 

