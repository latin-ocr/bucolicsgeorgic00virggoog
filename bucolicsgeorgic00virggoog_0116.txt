annnmos are. 11. 105

Quod pelago et curvis secum avexere carinis.

Etnunc, quod patrias vento petiere Mycenas, ιω
Arma deosque parant comites, pelagoque remenso
Improvisi aderunt. Ita digerit omina Calchas.

Hanc pro Palladio, moniti, pro numine laeso,

Effigiem statuere, nefas quae triste piaret.

Hanc tamen immensam Calchas attollere molem
Roboribus textis, coeloque educere, jussit,

Ne recipi portis aut duci in moenia possit;

N en populum antiqua sub religione tueri.

N am si vestra manus violasset dona Minervae,

Tum magnum exitium — quod di prius omen in ipsum
convertant! - Priami imperio Phrygibusque futurum ;
Sin manibus vestris vestram ascendisset in urbem:
Ultro Asiam magno Pelopea ad moenia bello
Venturam, et nostros ea fata manere nepotes.

Talibus insidiis perjurique arte Sinonis,

Credita res, captique dolis lacrymisque coactis,
Quos neque Tydides, nec Larissaeus Achilles, “
Non anni domuere decem, non mille carinae.

Hic aliud majus miseris multoque tremendum
Objicitur magis, atque improvida pectora turbat.
Laocoon, ductus Neptuno sorte sacerdos,

Solemnes taurum ingentem mactabat ad aras.
Ecce autem gemini· a Tenedo tranquilla per alta -
Horresco referens - immensis orbibus angues
Incumbunt pelago, pariterque ad litora tendunt:
Pectora quorum inter fluctus arrecta jubaeque
Sangrineae superant undas 3 pars caetera pontum
Pone legit, sinuantque immensa volumine terga.
Fit sonitus, spumante salo. Jamque arva tenebant;
Ardentesque oculos suffecti sanguine et igni,
Sibila lambebant linguis vibrantibus ora.
Diffirgimus visu exsangues. Illi agmine certo
Laocoonta petunt. Et primum parva duorum
Corpora natorum serpens amplexus uterque
Implicat, et miseros morsu depascitur artus3

Post ipsum, auxilio subeuntem ac tela serentem,
Corripiunt, spirisque ligant ingentibus ; et jam

Bis medium amplexi, bis collo squamea circum

 

