146 P. vinemrr uunorus

Ascanium surgentem et spes heredis Iuli
Respice, cui regnum Italiae Romanaque tellus
Debentur. Tali Cyllenius ore locutus
Mortales visus medio sermone reliquit,

Et procul in tenuem ex oculis evanuit auram.

At vcro Aeneas adspectu obmutuit amens,
Arrectaeque horrore comae, et vox faucibus haesit. ’
Ardet abire fuga, dulcesque relinquere terrae,
Attonitus tanto monitu imperioque deorum.

Heu, quid agat? quo nunc reginam ambire furentem
Audeat affatu? quae prima exordia sumat?

Atque animum nunc huc celerem, nunc dividit illuc,
In partesque rapit varias, perque omnia versut.

¹ Haec altementi potior sententia vise est:

Mnesthea, Sergestumque vocat, fortemque Serestum:
Classem aptent taciti, socios ad litora cogant;

Arma parcnt, et, quae sit rebus caussa novandis,
Dissimulent3 sese interea, quando optima Dido
Nesciat, et tantos rumpi non speret amores,
Tentaturum aditus, et quae mollissima fandi
Tempora, quis rebus dexter modus. Ocius omnes
Imperio lacti parent, ac jussa facessunt.

At regina dolos - quis fallere possit amantem 2?-
Praesensit, motusque excepit prima futuros,

Omnia tuta timens: eadem impia Fama furenti
Detulit armari classem, cursumque parari.
Saevit inops animi, totamque incensa per urbem
Bacchatur ; qualis commotis excita sacris
Thyias, ubi audito stimulant trieterica Baccho
Orgia, nocturnusque vocat clamore Cithaeron.
Tandem his Aenean compellat vocibus ultro:

Dissimulare etiam sperasti, perfide, tantum
Posse nefaS, tacitusque mea decedere terra?

Nec te noster amor, nec te data dextera quondam,
N ec moritura tenet crudeli funere Dido?

Quin etiam hiberno moliris sidere classem,

Et mediis properas Aquilonibus ire per altum,
Crudelis? Quid ‘t si non arva aliena domosque
Ignotas peteres, et Troja antiqua maneret,

Troje per undosum peteretur classibus aequor?

 

