62 r. vrnornrr Minurus

At cui lactis amor, cytisum lotosque frequentes
, Ipse manu salsasque ferat praesepibus herbas
Hinc et amant fluvios magia, ac magis ubera tendunt,
Et salis occultum referunt iu lacte saporem.
Multi jam excretos prohibent a matribus haedos,
Primaque ferratis praefigunt ora capistris.
Quod surgente die mulsere horisque diurnis,
Nocte premunt ; quod jam tenebris et sole cadente,
Sub lucem: exportans calathis adit oppida pastor3
Aut parco sale contingrmt, hiemique reponunt.
N ee tibi cura canum fuerit postrema: sed una
Veloces Spartae catulos acremque Molossum
Pasce sero pingui. Nunquam custoribus illis
Nocturnum stabulis furem, incursusque luporum,
Aut impacatos a tergo horrebis Iberos.
Saepe⁴ etiam cursu timidos agitabis onagros,
Et canibus leporem, canibus venabere damas.
Saepe volutabris pulsos silvestribus apros
Latratu turbabis agens, montesque per altos
Ino ntem elamore premes ad retia cervum.
diiisce et odoratam stabulis accendere cedrum,
Galbaneoque agitare graves nidore chelydros.
Saepe sub immotis praesepibus aut mala tactu
Vipera delituit, coelumque exterrita fugit3
Aut tecto adsuetus coluber succedere et umbrae,
Pestis acerba boum, pecorique adspergere virus, ·
Fovit humum. Oape saxa manu, cape robora, pastor, cao
Tollentemque minas et sibila colla tumentem
¹Dejice3 jamque fuga timidum caput abdidit alte,
C -Quum medii nexus extremaeque agmina caudae
Solvuntur, tardosque trahit sinus ultimus orbes.
Est etiam ille malus Calabris in saltibus anguis,
Squamea convolvens sublato pectore terga,
Atque notis longam maculosus grandibus alvum:
Qui, dum amnes ulli rumpuntur fontibus, et dum
Vere madent udo terrae ac pluvialibus austris,
Stagna oolit3 ripisque habitans, hie piscibus atram
Improbus ingluviem ranisque loquacibus explet ;
Postquam exusta palus, terraeque ardore dehiscunt,
Exsilit in siccum, et flammantia lumina torquens

 

