1150 1. 11101111 macrus

Dum mea me victam doceat fortuna dolere.
Extremam hanc oro veniam—miserere sororis, - .
Quam mihi quum dederis, cumulatam morte remittam.

Talibus orabat, talesque miserrima fletus
Fertque refertque soror3 sed nullis ille movetur
Fletibus, aut voces ullas tractabilis audit 3
Fata obstant, placidasque viri deus obstruit aures.
Ac velut annoso validam quum robore quercum
Alpini Boreae, nunc hinc, nunc flatibus illinc
Eruere inter se certant ; it stridor, et altae
Consternunt terram concusso stipite frondes3
Ipsa haeret scopulis, et, quantum vertice ad auras
Aetherias, tantum radice in Tartara tendit:

Haud secus assiduis hinc atque hinc vocibus heros
Tunditur, et magno persentit pectore euras3
Mens immota mauet; lacrymae volvuntur inanes

Tum vero infelix fatis exterrita Dido
Mortem orat3 taedet coeli convexa tueri.

Quo magis inceptum peragat, lucemque relinquat,
Vidit, thuricremis quum dona imponeret aris, -.
Horrendum dictu - latices nigrescere sacros,
Fusaque in obscoenum se vertere vina cruorem.
Hoc visum nulli, non ipsi effata sorori.

Praeterea fuit in tectis de marmore templum
Oonjugis antiqui, miro quod honore colebat,
Velleribus niveis et festa fronde revinctum:

. Hinc exaudiri voees et verba vocantis .

Visa viri, nox quum terras obscura teneret ;
Solaque culminibus ferali carmine bubo

Saepe queri, et longas in fletum ducere voces.
Multaque praetcrea vatum praedicta piorum
Terribili monitu horrificant. Agit ipse furentem
In somnis ferus Aeneas: semperque relinqui “
Sola sibi, semper longam incomitata videtur

Ire viam, et Tyrios deserta quaerere terra.
Eumenidum veluti demens videt agmina Pentheus,
Et solem geminum, et duplices se ostendere Thebas 3
Aut Agamemnonius scenis agitatus Orestes,
Armatam facibus matrem et serpentibus atris
Quum fugit, ultricesque sedent in limine Dirae.

 

