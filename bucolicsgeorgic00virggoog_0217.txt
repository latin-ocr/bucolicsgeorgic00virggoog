206 r. vinoun ursonis

Ire jubet, ramis velatos Palladis omnes,

Donaque ferre viro, pacemque exposcere Teucris. 155
Haud mora; festinant jussi rapidisque feruntur
Passibus. Ipse humili designat moenia fossa,
Moliturque locum, primasque in litore sedes,
Castrorum in morem, pinnis atque aggere cingit.
Jamque iter emensi, turres ac tecta Latinorum 160
Ardua cernebant juvenes, muroque subibant:

Ante urbem pueri et primaevo flore juventus
Exercentur equis, domitantque in pulvere currus,
Aut acres tendrmt arcus, aut lenta lacertis

Spicula contorquent, cursuque ictuque lacessunt ; los
Quum praevectus equo longaevi regis ad aures
Nuntius ingentes ignota in veste reportat

Advenisse viros. Ille intra tecta vocari

Imperat, et solio medius consedit avito.

Tectum augustum, ingens, centum sublime columnis,
Urbe firit summa, Laurentis regia Pici,

Horrendum silvis et religione parentum.

Hic sceptra accipere et primos attollere fasces
Regibus omen erat; hoc illis curia templum,

Hae sacris sedes epulis ; hic ariete caeso

Perpetuis soliti patres considere mensis.

’ Quin etiam veterum effigies ex ordine avorum
Antiqua e cedro, Italusque, paterque Sabinus,
Vitisator curvam servans sub imagine falcem,
Saturnusque senex, J auique bifrontis imago,
Vestibulo adstabant, aliique ab origine reges,
Martia qui ob patriam pugnando vulnera passi.
Multaque praeterea sacris in postibus arma,

Captivi pendent currus, curvaeque secures

Ilt cristae capitum, ct portarum ingentia claustra,
Spiculaque,.clypeique, ereptaque rostra carinis.
Ipse Quirinali lituo, parvaque sedebat

Succinctus trabea, laevaque ancile gerebat

Picus, equum domitor, quem capta cupidine conjux,
Aurea percussum virga, versumque veneniS,

Fecit avem Circe, sparsitque coloribus alas.

'lali intus templo divum patriaque Latinus

Sede sedens Teucros ad sese in tecta vocavit,

 

